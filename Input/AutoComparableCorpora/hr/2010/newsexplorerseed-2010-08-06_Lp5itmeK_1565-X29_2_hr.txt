U petak se obilježava 65 godina od kada su Sjedinjene Američke Države bacile atomsku bombu na Hirošimu i usmrtile 140.000 osoba. Komemoraciji će prisustvovati generalni tajnik Ujedinjenih nacija (UN) Ban Ki-moon, koji je već posjetio Nagasaki, drugi grad uništen američkim atomskim bombama na kraju Drugog svjetskog rata. SAD će ove godine prvi put uputiti zvaničnog izaslanika da prisustvuje godišnjici tragičnog stradanja Hirošime na kraju Drugog svjetskog rata kada je 6. augusta 1945. godine na taj grad iz američkog aviona bačena atomska bomba, prvi put tada upotrebljena u povijesti svijeta. Predsjednik SAD-a Barack Obama u ovom trenutku ne planira da posjeti Hirošimu i Nagasaki. Obilježavanje 65. godišnjice bacanja atomske bombe na Hirošimu, kada je poginulo 140 hiljada osoba, u petak je prisustvovao američki ambasador u Tokiju John Roos. To je bio prvi američki zvaničnik koji je prisustvo obilježvanju te tragedije u tom japanskom gradu. - U ovom trenutku ne postoji plan za to (Obaminu posjetu), izjavio je neimenovani zvaničnik Bijele kuće japanskoj agenciji Kyodo. Predsjednik SAD-a je nedavno izjavio da se nada da će "jednog dana posjetiti Hirošimu i Nagasaki". Obama će u novembru posjetiti Japan gdje će učestvovati u radu samita zemalja u regionu Azije i Pacifika, ali nije jasno da li će, kao što se nezvanično najavljivalo, tada posjetiti gradove koji su krajem Drugog svetskog rata sravnjeni sa zemljom američkim bombama. Ambasador Roos je već boravio u Hirošimi, oktobra prošle godine, ali je to bila njegova privatna posjeta. Generalni tajnik Ban Ki-moon pozvao je na uništenje nuklearnog oružja u četvrtak tokom posjete Nagasakiju, gradu uništenom američkim atomskim bombama na kraju Drugog svjetskog rata. Ban je posjetio Muzej atomske bombe i susreo se sa šestoricom preživelih u tom napadu američke vojske, prenosi AP. Više od 70.000 osoba je poginulo u američkom bombardovanju Nagasakija 9. augusta 1945. godine. Prema Banu, njegova posjeta Nagasakiju pojačala je uvjerenje da nuklearno oružje mora da bude zabranjeno. Šef UN-a je naglasio važnost saradnje nacija u stvaranju svijeta oslobođenog od nuklearnog oružja. - Jedini način da osiguramo da takvo oružje neće nikada biti ponovo upotrebljeno jeste da ga uništimo, rekao je Ban. U Japanu se očekuje da Barack Obama posjeti Hirošimu kada u novembru bude prisustvovao samitu Azijsko-pacifičke ekonomske korporacije koji će biti održan u Yokohami, gradu jugozapadno od Tokija. Obama je spremnost za dolazak u Hirošimu iznio u razgovoru s gradonačelnikom tog japanskog grada Tadeoshijem Akabom, koji je u januaru ove godine bio u Bijeloj kući. Japanska javnost pozdravlja najavu prvog prisustva zvaničnog predstavnika SAD-a na komemoraciji u Hirošimi, ali ima i brojnih komentara da Washington treba da uputi javno izvinjenje zbog bacanja A-bombi na japanske gradove Hirošimu i Nagasaki. Hirošimu je od bivših američkih predsjednika posjetio jedino Jimmy Carter, ali tek pošto više nije bio na toj funkciji. Ne očekuje se da američki izaslanik prisustvuje i komemoraciji u subotu u Nagasakiju, na koji je, također, bačena atomska bomba. Komemoraciji u Hirošimi, odakle se svake godine uputi čovječanstvu poruka mira, prisustvovat će ove godine i generalni tajnik UN-a Ban Ki-moon. Prema japanskim podacima, u Hirošimi je tragičnog dana poginulo više od 140.000 osoba, dok se ne zna broj onih koji su kasnije stradali od radijacije. (Fena) Tags Share Tweet Pregledano: 77 Komentari (0) Napišite komentar Morate biti prijavljeni da biste mogli poslati komentar. Molimo vas da se registrirate ukoliko nemate već otvoren korisnički račun.

