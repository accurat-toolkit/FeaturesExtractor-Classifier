Rezultati ankete Rezultati Ivo Sanader Hrvatskoj će biti izručen: glasalo 112 posjetitelja povratak na glasanje Na Tokijskoj je burzi Nikkei indeks do 7 sati pao 0,6 posto, dok su cijene dionica u Indiji, Australiji, Južnoj Koreji, Hong Kongu i Singapuru oslabile između 0,1 i 0,5 posto. U Šangaju, Maleziji i na drugim azijskim burzama cijene su dionica blago porasle, pa je oko 7 sati MSCI indeks azijsko-pacifičkih dionica, bez japanskih, bio u plusu 0,3 posto, ponajviše zahvaljujući rastu cijena u rudarskom sektoru. Cijene dionica australskih rudarskih divova BHP Billitona i Rio Tinta porasle su oko 1 posto jer se ulagači nadaju da bi predloženi porez na dobit rudarskih kompanija mogao biti odbačen, ako na vlast dođe Liberalna stranka. Na jučerašnjim parlamentarnim izborima, naime, ni vladajuća Laburistička, ni oporbena Liberalna stranka nisu dobile većinu glasova da bi same mogle sastaviti vladu, pa će morati potražiti koalicijske partnere. Japanski Nikkei indeks pod pritiskom je, pak, zbog jačanja jena, što šteti tamošnjim izvoznicima koji gube na cjenovnoj konkurentnosti na svjetskim tržištima. Jutros su japanski premijer Naoto Kan i guverner središnje banke Masaaki Shirakawa telefonski razgovarali o tečaju jena i situaciji u gospodarstvu te poručili javnosti da će usko surađivati po tim pitanjima. No, ta poruka ne znači puno ulagačima, pa nije znatnije utjecala na tržište. "Vlade u svijetu dozvoljavaju slabljenje svojih valuta. Ako Japan nešto ne poduzme, jen bi mogao dodatno ojačati, a to bi negativno utjecalo na dionice", kaže Masahiko Sato, direktor u tvrtki Nomura Securities. Jutros je na valutnim tržištima dolar oslabio prema jenu za 0,3 posto, pa mu je tečaj pao na 85,35 jena. Američka je valuta blago oslabila i prema europskoj, pa je tečaj eura porastao s 1,2709, koliko je iznosio u petak, na 1,2713 dolara. Cijena nafte jutros je blago ojačala, pa se vratila iznad razine od 74 dolara po barelu. No, zbog strahovanja ulagača da će slabljenje najvećih svjetskih gospodarstava izazvati pad potražnje za naftom, cijena 'crnog zlata' ne uspijeva se znatnije odmaknuti od najnižih razina u posljednjih šest tjedana.

