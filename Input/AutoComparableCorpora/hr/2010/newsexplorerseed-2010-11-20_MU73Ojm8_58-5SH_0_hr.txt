Spasilačke ekipe čekaju 'zeleno svjetlo' kako bi ušle u rudnik Pike River, 50-ak kilometara od Greymoutha na jugu Novog Zelanda gdje je zatočeno 29 rudara. Daniel Rockhouse (24) i Russell Smith (50) izvukli su se kroz pomoćni izlaz i pješačili dva kilometra kako bi pozvali pomoć za kolege. Rudnik je eksplodirao u petak oko 16.30 sati po lokalnom vremenu. Pretpostavlja se da je uzrok eksplozije opasni zemni plin metan. Svi čekaju da počne spašavanje. Svaki rudar ima kisika za 30 minuta, dovoljno da dođu do spremnika u kojem ima dovoljno zaliha da prežive nekoliko dana. Osim što je pod zemljom visoka koncentracija metana i ima vrlo malo kisika, uopće se ne zna je li još netko preživio prvu eksploziju. Spasioci za sada samo upuhuju zrak u rupu od 5000 metara. Među zatočenim rudarima su dva Britanca, dva Australca i jedan Južnoafrikanac. Škotu je ovo druga nesreća u zadnja tri mjeseca Škot Pete Roger (40) preselio se s djevojkom Dianne Morris na Novi Zeland prije dvije godine. Počeo je raditi u rudniku kao mehaničar u travnju. Ovo je drugi put da je zatočen u rudniku. Prije tri mjeseca bio je pod zemljom osam sati nakon eksplozije. Izvukao se živ i dočekala ga loša vijest Novozelanđanina Daniela Rockhousea (24), jednog od dvojice rudara koji se izvukao nakon eksplozije, dočekala je vijest o drugoj tragediji. Osim što mu je brat zatočen pod zemljom, umro im je djed od srčanog udara. Daniel radi u rudniku dvije godine. Oženjen je i ima kćer od tri godine. Samo nekoliko sati prije nesreće napisao je na Facebook profilu 'Umoran sam da mi svakodnevno život visi o koncu... Nema dana da se ne ozlijedim, a ni mjeseca da skoro ne poginem...'. Tagovi: ugljen, rudnik, rudar, pike river, eksplozija Zadnji komentari 1 komentara Pogledaj sve komentare Prije 2 tjedna, 6 dana nobody1: svakii zivot je vrijedan i nadajmo se da ce kamaradi bit spaseni Ne slažeš se? Komentiraj! Za komentiranje je potrebno prijaviti se. Nemaš korisnički račun? Registracija je brza i jednostavna, registriraj se i uključi se u raspravu.

