Priredba naziva "Meč legendi" zapravo je, najavljuje Salzburger Nachrichten, ogled dvojice velikih prijatelja, odnosno "bratska borba", kako se piše. "Ipak, kada će se sučeliti, s terena će nestati prijateljstvo", dodaje se. Zapravo je zamišljeno da Muster odigra meč protiv Amerikanca Andrea Agassija koji je odustajenjem ostavio upražnjem prostor s druge strane mreže. Popunio ga je, nimalo se ne nećkajući, najbolji hrvatski tenisač svih vremena koji je na početku razgovora za austrijski dnevnik upitan što misli o Musterovom povratku tenisu. Podsjetimo, posljednji meč na nekom od ATP turnira je Muster odigrao na Roland Garrosu, daleke 1999. godine. Tada je u 1. kolu, u četiri seta, poražen od Ekvadorca Nicolasa Lapenttija. "Nova" karijera ponovno je u zamahu. 'To što je Tom napravio upravo je nevjerojatno. Prije svega želim mu da se pritom dobro zabavlja. Protiv puno mlađih suparnika bit će, naravno, teško doći do uspjeha', smatra Ivanišević. To što je Tom napravio upravo je nevjerojatno. Prije svega želim mu da se pritom dobro zabavlja. Protiv puno mlađih suparnika bit će, naravno, teško doći do uspjeha.

 Možete li si vi zamisliti pet do šest sati treninga dnevno? 'Ne, nikako. Zbog toga se i čudim Tomu. Ali vjerujte mi, ja sam spreman i pripremljen za dobar meč u Salzburgu, za što ću iskoristiti i pripreme u Australiji. Već sada se radujem meču protiv Toma, bit će mi čast igrati s njime.'.

 Direktor turnira Edwin Weindorfer računa da ćete imati potporu 500-tinjak Hrvata koji će tražiti vašu pobjedu. Kako vi ocjenjujete svoje šanse protiv Mustera? 'Tom i ja proveli smo mnogo godina zajedno na Touru i postali doživotni prijatelji. Bio je jedan od najboljih na svijetu i uvijek me je impresionirao svojim borbenim duhom. Hrvatskim navijačima ne mogu obećati da ću ga svladati. Ipak, jedno mogu zajamčiti: publika će svjedočiti atraktivnom i neizvjesnom meču.'.

 Tko vas više impresionira, Roger Federer ili Rafael Nadal? 'Nadal.'.

 Zašto? 'Roger igra neponovljiv, elegantan tenis, no, Rafaelova igra ima karakter, borbenija je i to mi se više sviđa.' Salzburški dnevnik uputio je Goranu i jedno pitanje koje nema veze s tenisom, ali ima s gradom izlaženja austrijskog dnevnika. Tema je bio Niko Kovač, proslavljeni bivši kapetan hrvatske nogometne reprezentacije i nekadašnji igrač salzburškog Red Bulla, kluba u kojem je 2009. godine završio karijeru i primio se trenerskog posla druge momčadi kluba, RB Juniorsa, ali i brige oko kompletnog pogona Red Bullovih mladih momčadi..

 Ono što ste vi u tenisu, to je Niko Kovač u nogometu - heroj u Hrvatskoj. Poznajete li Niku? 'Bio je kapetan hrvatske nacionalne momčadi, imao je vrlo važnu ulogu. Nažalost, osobno ga ne poznajem, ali usrećilo bi me sresti ga u Salzburgu. Kao i Nikolu Pokrivača koji, koliko mi je poznato, igra za Red Bull', zaključio je Ivanišević koji se trenutačno nalazi u Sydneyju gdje će, kao i John McEnroe, Mats Wilander, Patrick Rafter, Pat Cash, Thomas Enqvist, Henri Leconte te Wayne Ferreira, sudjelovati na ATP Champions Down Under turniru od 11. do 14. studenoga.

