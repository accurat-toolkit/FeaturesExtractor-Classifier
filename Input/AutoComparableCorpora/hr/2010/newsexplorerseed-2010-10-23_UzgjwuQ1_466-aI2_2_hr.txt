Samuel Eto'o je i u prošloj sezoni imao važnu ulogu u Interu, ali ulogu prvog napadača kod Josea Mourinha je ipak imao Argentinac Diego Milito, strijelac svih najvažnijih pogodaka u završnici sezone u kojoj se talijanski klub domogao trostruke krune. Kod Rafaela Beniteza situacija je drukčija, jer je španjolski stručnjak ulogu prvog napadača dodijelio Kameruncu koju mu na povjerenju uzvraća – golovima. U jedanaest dosadašnjih utakmica Eto'o je postigao dvanaest od Interovih osamnaest golova, a još je zanimljiviji podatak da je aktualni prvak pobjeđivao samo u onim utakmicama u kojima se bivši napadač Barcelone upisivao u strijelce. - Ne ovisimo o njemu. Kada budemo imali kompletniju momčad, onda ćemo imati alternative, a samim tim ćemo moći igrati i na drukčiji način. Bilo kako bilo, mislim da ćemo u siječnju morati u kupnju. Jedino tako ćemo sačuvati oštrinu do kraja sezone, izjavio je Benitez. Dok je kod Mourinha morao razmišljati i o obrani, Eto'o je presretan što kod Beniteza igra blizu protivničkim vratima. - Igram središnjeg napadača i kao takav sam potpuno sretan. To me ispunjava i to je moja pozicija. Drago mi je da sam se vratio na moje prirodno mjesto i zbog toga hvala treneru Benitezu, kazao je Eto'o, a onda malo i “okrznuo” Benitezovog prethodnika. - Pod Mourinhom smo igrali na protunapade i to vrlo često, čak i kada smo igrali protiv slabijih momčadi od nas. Danas daleko više težimo napadu, kreiramo i igramo, po mom mišljenju, bolje. Nama napadačima je takva vrsta igre mnogo draža, dodao je Kamerunac. U prethodnim sezonama Eto'o je redovito zabijao engleskim klubovima, a večeras će od njega morati strepiti i navijači Tottenhama. - Utakmice protiv engleskih klubova su uvijek uzbudljive, kako za igrače, tako i za navijače. Protiv Engleza sam ostvario niz pobjeda, a nadam se da će se serija nastaviti i protiv Spursa, kazao je Eto'o i zatim nahvalio igrače londonskog kluba. - Tottenham ima nekoliko senzacionalnih igrača poput Petera Croucha, Jermaina Defoea i Luke Modrića i siguran sam da će nam stvoriti dosta problema, ali čini mi se da se naši suparnici uplaše čim dođu na San Siro, dodao je Eto'o. M. P. SAMUEL ETO'O datum rođenja 10. ožujka 1981. mjesto rođenja Nikon, Kamerun karijera Leganes 1997. – 1998. 30 / 4 Real Madrid 1998. – 1999. 1 / 0 Espanyol 1998. – 1999. 0 / 0 Real Madrid 1999. – 2000. 5 / 0 Mallorca 1999. – 2004. 163 / 69 Barcelona 2004. – 2009. 200 / 130 Inter 2009. - 57 / 27 ETO'O VS. MILITO Pod Mourinhom… Serie A 32 / 12 35 / 22 Liga prvaka 13 / 2 11 / 6 Kup Italije 2 / 1 5 / 2 Superkup Italije 1 / 1 1 / 0 Ukupno 48 / 16 52 / 30 Pod Benitezom… Serie A 7 / 6 6 / 2 Liga prvaka 2 / 4 1 / 0 Kup Italije - / - - / - Superkup Italije 1 / 2 1 / 0 Superkup Europe 1 / 0 1 / 0 Ukupno 11 / 12 9 / 2 Unitedova utakmica u sjeni slučaja Wayne Rooney Ferguson: Razočarani smo, on želi otići Manchester United borbu za drugi krug nastavlja utakmicom protiv Bursaspora, ali engleski mediji ogled protiv turskog kluba gotovo da ne spominju. Jasno, glavna tema je Wayne Rooney, odnosno njegov potencijalni odlazak s Old Trafforda. Jučer je o slučaju u sučeljavanju s novinarima govorio Alex Ferguson. Legendarni stručnjak nije uljepšavao stvari. Naprotiv. Odlazak Rooneya nakon njegovog obraćanje sedmoj sili čini se – više izvjesnim. - Šokirani smo kao i svi ostali, ne znamo zašto bi htio otići, rekao je Unitedov menadžer, dodavši kako su vrata 24-godišnjem napadaču koji je na Old Trafford stigao 2004. iz Evertona i dalje otvorena. - Tražio sam sastanak sa igračem, ali on je samo ponovio što je rekao njegov agent, da želi otići. Jedna od stvari koje sam mu rekao bila je 'poštuj ovaj klub', ne želim čuti nikakve gluposti. Ne znam je li to učinio. Ovo je razočaravajuće, jer učinili smo sve da pomognemo Wayneu Rooneyu otkako je došao u klub. A nije to bio slučaj samo s njim, slično su tretirani i Ryan Giggs i Paul Scholes… Istakao je Ferguson činjenicu da se situacija mora raščistiti i s navijačima. - Kada smo protiv West Broma igrali 2:2 navijači su skandirali Wayne Rooney, a to je samo dodalo pritisak na igrače. I dalje osjećam da mu trebamo ostaviti otvorena vrata, jer je jako dobar igrač. Robusnom napadaču ugovor ističe na kraju sezone, no zahvaljujući malo korištenom “Websterovom pravilu”, posljednju godinu ugovora može otkupiti za ukupan iznos godišnjih plaća i naknadu, što će reći za 5 milijuna funti, što je desetina njegove tržišne vrijednosti. Ironično, Rooney kojeg je United platio 25.6 milijuna funti, što ga i dalje čini najskupljim igračem na svijetu do 20 godina, jučer se na treningu ozlijedio i neće biti u kombinacijama za Bursaspor. SKUPINA A 1. Inter 2 1 1 0 6:2 4 2. Tottenham 2 1 1 0 6:3 4 3. Twente 2 0 1 1 3:6 1 4. Werder 2 0 1 1 2:6 1 Inter – Tottenham 20.45 Twente – Werder 20.45 SKUPINA B 1. Lyon 2 2 0 0 4:1 6 2. Schalke 2 1 0 1 2:1 3 3. Benfica 2 1 0 1 2:2 3 4. Hapoel 2 0 0 2 1:5 0 Schalke – Hapoel Tel-Aviv 20.45 Lyon – Benfica 20.45 SKUPINA C 1. Rangers 2 1 1 0 1:0 4 2. Manchester U. 2 1 1 0 1:0 4 3. Valencia 2 1 0 1 4:1 3 4. Bursaspor 2 0 0 2 0:5 0 Rangers – Valencia 20.45 Manchester United – Bursaspor 20.45 SKUPINA D 1. Kopenhagen 2 2 0 0 3:0 6 2. Barcelona 2 1 1 0 6:2 4 3. Rubin 2 0 1 1 1:2 1 4. Panathinaikos 2 0 0 2 1:7 0 Panathinaikos – Rubin 20.45 Barcelona – Kopenhagen 20.45

