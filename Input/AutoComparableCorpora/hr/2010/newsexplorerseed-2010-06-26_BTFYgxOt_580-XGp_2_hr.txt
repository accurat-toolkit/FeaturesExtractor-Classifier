Wembley, "ruka Božja", "afera pljuvanje" - i sad prava "krađa" engleskog gola (nesuđeni strijelac Frank Lampard). U povijesti svjetskih prvenstava u puno su navrata upravo fatalne sudačke greške odlučivale o daljnjem tijeku turnira. Na nekim ranijim Mundijalima pokradenima su se osjećali Nijemci, Španjolci, nešto kasnije Talijani ili Australci - a sad su to Englezi. Zapravo se mora reći: sad su to PONOVNO Englezi. Baš kao i 1986. godine, na prvenstvu na kojem je Diego Armando Maradona postao nogometna legenda. Pred 114.580 gledatelja na stadionu Azteka u Mexiko Cityju, Argentinac je rukom pospremio loptu u mrežu vratara Engleske Petera Shiltona. Nakon što je Argentina kao pobjednik okončala četvrtfinalni sraz, Diego Maradona je novinarima rekao da nije on ništa napravio, te da je to bila "ruka Božja". Svi su vidjeli ruku - osim sudaca Bildunterschrift: Diego Maradona igra rukomet na SP-u 1986. Iako je genijalni (možda i najbolji u povijesti) nogometaš u istoj utakmici postigao i drugi, regularni zgoditak iz solo napada preko 60 metara, engleski mediji su tada, samo četiri godine nakon Falklandskog rata, izišli na kioske s naslovima prepunima mržnje. Tek je godinu dana nakon utakmice (i osvajanja titule prvaka svijeta), Maradona priznao da je loptu udario rukom, a ne glavom. Preko TV-a to je ionako vidio cijeli svijet - ali ne i sudačka trojka. Najveću krađu u povijesti svoje reprezentacije, Njemačka je doživjela na SP-u 1966. Azerbejdžanski linijski sudac Tofik Bahramov je 30. srpnja, na SP-u u Engleskoj, postao doživotni neprijatelj njemačkih fanova. U finalu su se sastali Englezi i Nijemci. Nakon 2:2 u prvih 90 minuta, igrali su se produžeci. I 101. minuti golgeter "gordog Albiona" Geoff Hurst opalio je loptu prema njemačkom golu, pogodio je prečku i lopta se odbila - gdje se stvarno odbila? Bahramov je glavnom sucu iz Švicarske (Gottfried Dienst) pokazao da se odbila iza linije, sudac je svirao 3:2. Englezi su kasnije, nakon 4:2 slavili prvu i jedinu pobjedu na Mundijalima. Bildunterschrift: Legendarni udaraca Hursta (nije na fotografiji) na SP-u 1966. Najkontroverzniji udarac u povijesti nogometne igre postao je predmet diskusija, koje traju i danas. Hurstovim udarcem bavili su se i znanstvenici, oni danas tvrde da lopta nije pala iza, već ispred linije. Da se nije radilo o golu. Lampardov nepriznati gol u osmini finala SP-a 2010. u Njemačkoj danas mnogi nazivaju "revanšom za Wembley". Revanš za Wembley? Pokradenima su se već osjećali (s razlogom) i Talijani. Krivac: Byron Moreno. Ekvadorski sudac dijelio je "pravdu" u osmini finala SP-a 2002. Talijani su u osmini finala igrali protiv Južne Koreje. I u samo jednoj jedinoj utakmici bili su višestruko pokradeni. Najprije im je Moreno poništio regularni gol, onda je previdio južnokorejski prekršaj za crveni karton nad Del Pierom - i kao vrhunac: na kraju utakmice je sudac dao doista smiješan crveni karton Tottiju. Bildunterschrift: Großansicht des Bildes mit der Bildunterschrift: Guus Hiddink Sudačke greške prate svjetska prvenstva od prvih dana: već 1934. tadašnji domaćin i osvajač titule (Italija) u četvrtfinalu je profitirao od nepiznavanja regularnog gola Španjolske. A u Australiji riječ "Italija" i danas podiže krvni tlak nogometnim poklonicima. Na SP-u 2006. u osmini finala u Kaiserslauternu igrala se peta minuta sudačke nadoknade. Australci su bili na pragu senzacije protiv Italije. I onda sudac Luis Medina Cantalejo svira jedan od najapsurdnijih penala u povijesti - Italija je minimalnim rezultatom "preskočila" Australiju i kasnije osvojila i titulu. "Bilo je to kriminalno", izjavio je nakon meča Guus Hiddink, tadašnji izbornik Australaca. Korejanci MORAJU pobijediti? Vratimo se još jednom na SP 2002. I četvrtfinale između Španjolske i domaće Južne Koreje. Cijeli je svijet tada imao osjećaj da Azijati MORAJU zaigrati u polufinalu. Dva nedosuđena, kao suza čista španjolska gola, taj su dojam samo potvrdili. Da je nakon sudačkih krivih odluka u iznimnim slučajevima moguć i happy end, saznali smo na SP-u 1990. U osmini finala snage su odmjerili ljuti rivali i susjedi: Nijemci i Nizozemci. I kao da je bilo jučer, pred očima nam se vrti scena u kojoj Frank Rijkaard najprije za uho vuče konsterniranog Rudija Völlera, a onda ga "gađa" pljuvačkom. Sudac je oba igrača nagradio crvenim kartonom. I Rijkaarda i posve nedužnog golgetera "elfa". Bildunterschrift: Frank Rijkaard (desno) i Rudi Völler Samo 14 dana kasnije Völler je ponovno na terenu. U finalu protiv Argentine. Odluka o svjetskom prvaku u srazu Njemače i Argentine (1:0) je pala nakon penala pred kraj susreta. Strijalac s bijele točke je bio Brehme. A u kaznenom prostoru je prekršaj napravljen - na Rudiju Völleru. Autor: sid/sma Odg. ur.: A. Šubić

