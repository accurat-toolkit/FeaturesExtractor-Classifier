24.09.2010. / 09:10 Autor: Deutsche Welle Video:Ahmadinedžad izazvao skandal u UN-u: 'SAD su same izvele napad 11. rujna' Već za vrijeme govora iranskog predsjednika je više izaslanstava, prije svega zemalja Zapada, napustilo dvoranu za zasjedanje. Ispada da Ahmadinedžad baš svake godine govornicu Ujedinjenih naroda koristi za optužbe - prošle godine se okomio na Izrael Iranski predsjednik je za vrijeme govora u jednoj ruci držao Kuran, a u drugoj Bibliju (Foto: Reuters)Nakon pomirljivih riječi američkog predsjednika Obame, napeto se očekivao govor njegovog iranskog kolege. On ne samo nije prihvatio ruku pomirenja, nego je govornicu UN-a iskoristio za nesuvisle teorije zavjere. Samo nekoliko sati nakon što je američki predsjednik Barack Obama pred Općom skupštinom Ujedinjenih naroda izjavio kako su Iranu "vrata otvorena za diplomatsko rješenje - ako to Iran želi iskoristiti", za govornicu Svjetske organizacije je stupio i iranski predsjednik Mahmud Ahmadinedžad. On ne samo da nije prihvatio ruku pomirenja koju mu je ponudio Obama, nego je pred okupljenim državnicima javno optužio Washington kako je tamošnja vlada "sama upriličila teroristički napad 11. rujna" i kako to "znaju i većina građana Amerike, kao i druge nacije i političari". Sjedinjene Države su tim "samorazarajućim" napadom željele "oživjeti svoje gospodarstvo i pojačati nadzor nad Bliskim istokom". Već za vrijeme govora iranskog predsjednika je više izaslanstava, prije svega zemalja Zapada, napustilo dvoranu za zasjedanje. Ispada da Ahmadinedžad baš svake godine govornicu Ujedinjenih naroda koristi za optužbe - prošle godine se okomio na Izrael. Američki predsjednik je ove nove optužbe nazvao "odvratnima i napadačkima", osobito zbog odnosa kojeg Amerikanci njeguju prema žrtvama tog napada. Riječi predsjednika Irana su osudili i državnici drugih zemalja, a njemački ministar vanjskih poslova Guido Westerwelle smatra kako je tim lažnim optužbama propuštena velika prilika da se spor oko atomskih ambicija Irana riješi mirnim putem.

