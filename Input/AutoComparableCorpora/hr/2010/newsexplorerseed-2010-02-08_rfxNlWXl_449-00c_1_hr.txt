Nakon što se osim Grčke u sve većim financijskim problemima nalaze Španjolska, Portugal, Italija i Irska raste strah da bi se euro uskoro mogao naći na vrlo ozbiljnoj kušnji. Stručnjaci za monetarna pitanja međutim umiruju građane navodeći kako opasnost ipak nije velika. Vjerojatnost da će se sve članice eurozone odjednom naći u teškoj financijskoj situaciji, nije velika, tvrde stručnjaci. Osim toga, najvažnije i ključne članice eurozone kao što su Njemačka ili Francuska, nisu pod pristiskom. Posljedice krize ne odnose se toliko na Njemačku ili Austriju, a pad vrijednosti eura dovodi do situacije da primjerice njemački izvozni proizvodi u inozemstvu postaju sve jeftiniji. O padu vrijednosti eura moguća samo nagađanja Bildunterschrift: Großansicht des Bildes mit der Bildunterschrift: Koliko će euro izgubiti na vrijednosti u odnosu na dolar? Koliko će euro izgubiti na vrijednosti, o tome se samo može nagađati, ali stručnjaci smatraju da euro ne bi trebao pasti ispod vrijednosti od 1,30 dolara. Do sredine ove godine smatraju da bi se vrijednost eura mogla stabilizirati na 1,45 dolara. Dugoročno monetarni stručnjaci računaju da će dolar postupno slabiti, prije svega kada završi grčka kriza. Ne smije se zaboraviti da se SAD bori s velikim deficitom, pa je dolar trenutno indirektno profitirao zbog krize eura. Grčka je i u prošlosti falsificirala bilance, ali tada to nije dovelo do reakcija na financijskim tržištima. Danas je situacija drugačija: rating agencije su masivno smanjile kreditnu sposobnost Grčke. Time se Grčka našla na najgorem mjestu zajedno sa Češkom, Poljskom i Estonijom. To naravno znači da Grčka mora plaćati veće kamate na dugove, što dodatno otežava ionako nezavidnu situaciju ove zemlje na jugoistoku Europe. Opasnost ostaje Bildunterschrift: Großansicht des Bildes mit der Bildunterschrift: O stanju u Grčkoj osobno se uvjerio kod grčkog premijera Papandreoua šef njemačke diplomacije Westerwelle Ukoliko Grčka ne uspije pravovremeno provesti svoje reforme tada bi se na dnevnom redu našla i stabilnost eura, a upravo toga se najviše boje i pojedini financijski stručnjaci. Sada treba pomno promatrati kako Grčka i ostale ugrožene zemlje saniraju svoje financije. Opasnost ostaje i dalje unatoč trenutnom prestanku oglašavanja znaka za uzbunu. Na koncu sručnjaci za monetarna pitanja ističu da je kriza pokazala kako euro ne može postati vodeća valuta, jer je euro izložen mnogim nepredvidljivim utjecajima. Stoga će vodeća svjetska valuta unatoč svim poteškoćama i dalje ostati - američki dolar. Autor: Alen Legović, Bruxelles Odg. urednica: Marijana Ljubičić

