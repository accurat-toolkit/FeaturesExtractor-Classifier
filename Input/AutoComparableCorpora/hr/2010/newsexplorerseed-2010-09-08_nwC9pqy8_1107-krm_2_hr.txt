Autor: Nađa Irena Fišić Objavljeno: 12.09.2010 Neautorizirana biografija ‘Carla, tajni život’ autorice Besme Lahouri, od sutra će se moći pronaći u francuskim knjižarama PARIZ - Imidž Carle Bruni-Sarkozy (43) kao odmjerene, čedne i dolične prve dame Francuske samo je fasada iza koje se skriva život ambiciozne žene vulkanskog karaktera čije ponašanje duboko uznemirava njezina supruga, predsjednika Francuske Nicolasa Sarkozyja , navodi se u novoj knjizi. VEZANE VIJESTI Vijesti Pokušaji stopiranja Nimalo laskajući portret bivšeg talijanskog supermodela i kantautorice pojavit će se u ponedjeljak u svim knjižarama u neautoriziranoj biografiji “Carla, tajni život”, usprkos pokušajima Elizejske palače da se to zaustavi. Bivša istraživačka novinarka tjednika L’Express, koja je napisala knjigu, Besma Lahouri, navodi kako žena francuskog predsjednika zanemaruje svoj dobrotvorni rad, živi životom kao da nije udana i poziva svoje bivše ljubavnike da se druže s njom i Sarkozyjem u vili obitelji Bruni-Tedeschi na Cap Negreu na Francuskoj rivijeri. Pri prvom Sarkozyjevom ljetovanju u vili prošle godine, među gostima su bila i čak tri bivša Carlina ljubavnika. Jedan od njih je bio i Arno Klarsfeld, odvjetnik slavnih, koji je bio skršen kad ga je ona ostavila, te je jednom prilikom rekao kako je “prava tigrica”. Taj je temperament pokazala i kad je njen suprug prilikom večere u New Yorku bio očaran glumicom Catherine Zeta-Jones, što joj se nimalo nije svidjelo. Otkrivaju se i neki novi detalji o dobro poznatoj Carlinoj vezi s Mickom Jaggerom početkom 1990-ih godina. Kako tvrdi autorica, tada mlada manekenka bacila je oko na oženjenog lidera Rolling Stonesa i nije mirovala dok ga nije uspjela zavesti. Lahouri, koja je napisala i bestseler biografiju nogometaša Zinédine Zidanea, opisuje i kako se obitelji Obama i Sarkozy uopće ne vole, te kako je silno smješkanje pred objektivima medija samo privid. Nakon dvije godine rada na knjizi tijekom kojih je razgovarala s prijateljima, obitelji i obiteljskom dadiljom gospođe Bruni-Sarkozy, te njenim kolegama iz modnog, muzičkog i političkog miljea, novinarka Lahouri je otkrila kako je Carla zapravo “ženski Don Juan” nesretnog djetinjstva koja je stalno u lovu na muškarce. Dvije godine istraživanja - Talijanska nasljednica, koja se udala za netom rastavljenog francuskog predsjednika nakon munjevite romanse 2008., atraktivna je i žestoka, slobodoumna i proračunata, rezervirana, ali jako dobro zna upotrijebiti svoju moć, odana u prijateljstvu i hirovita u ljubavi - navodi se u knjizi. Svoj mlađahni izgled Carla navodno duguje i brojnim zahvatima estetske kirurgije, koje uporno niječe. Već je 20 godina bliska prijateljica jednog pariškog plastičnog kirurga, čije se ime ne navodi, te se redovito s njim sastaje u Parizu. Na tim tajnim sastancima redovito joj ubrizgava botoks i popravlja sitne nedostatke. Broj preporuka: 9 Objavi na Facebooku Više o... FACEBOOK KOMENTARI

