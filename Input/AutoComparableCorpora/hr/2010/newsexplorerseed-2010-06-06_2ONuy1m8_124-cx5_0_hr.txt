24SI - Dvojica muškaraca optuženih da žele da počine teroristički akt uhapšeni su na njujorkškom aerodomu "Johh F. Kennedy" prije nego što su uspjeli da se ukrcaju na letove za Somaliju i pridruže se ekstremističkoj grupi Al Shabab. Mohamed Mahmoud Alessa (20) i Carlos Eduardo Almonte (26), obojica iz New Jerseya, uhapšeni su jučer prije nego što su uspjeli da se ukrcaju na različite letove za Egipat i zatim nastave put do Somalije, naveli su u saopštenju federalni zvaničnici iz New Jerseya i njujorkška policija. Njujorkška policija vodi istragu o dvojici uhapšenih još od 2006. godine. Njihov tajni agent je snimio konverzaciju sa uhapšenima u kojoj su oni govorili o "džihadu protiv Amerikanaca", prenio je AP. Alessi i Amonteu prijeti optužba za planiranje ubistva, povređivanje i kidnapovanje osoba izvan SAD-a, pridružujući se ekstremističkoj grupi Al Shabab koja ima sjedište u Somaliji, a povezana je s Al-Qaidom, saopštile su vlasti. Oni bi trebalo sutra da se pojave pred sudijom. SAD smatra Al Shabab terorističkom grupom od 2008. godine. Somalija je pozdravila hapšenje dvojice američkih državljana. Portparol Ministarstva za informacije Sheikh Abdirisak Mohamed izjavio je da su strani teroristi prepreka miru u Somaliji. (fena)

