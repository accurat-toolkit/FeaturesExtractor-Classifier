Broj civilnih žrtava u Afganistanu i dalje raste jer su od 21. marta do 21. aprila ubijena 173 civila, što predstavlja rast od 33 posto u odnosu na isti period prošle godine, saopćilo je danas afganistansko ministarstvo unutarnjih poslova, javljaju agencije. I američka služba koja nadgleda obnovu Afganistana je potvrdila da je došlo do rasta broja ubijenih civila, ali nisu date nikakve cifre, javio je AP. Afganistansko ministarstvo, međutim, nije navelo u saopćenju ko je odgovoran za civilne žrtve, mada UN ističe da su talibanski pobunjenci odgovorni za većinu njih. Pitanje civilnih žrtava u operacijama koalicionih snaga predstavlja veoma osetljlivo pitanje u Afganistanu i mnogi strahuju da bi moglo da podrije akciju planiranu za ovo ljeto u Kandaharu, najvećem gradu na jugu Afganistana i uporištu talibanskog pokreta. U ofanzivi će učestvovati oko 23.000 NATO vojnika i afganistanskih policajaca. Zbog nekoliko posljednjih operacija koalicionih snaga u kojima je bilo civilnih žrtava održani su protesti u Afganistanu. Više od dvije hiljade civila ubijeno je u prošloj godini, saopćio je UN, što je po ocjeni svjetske organizacije najsmrtonosnija godina tokom osam godina rata u Afganistanu. (Fena) Tags Share Tweet Pregledano: 137 Komentari (0) Napišite komentar Morate biti prijavljeni da biste mogli poslati komentar. Molimo vas da se registrirate ukoliko nemate već otvoren korisnički račun.

