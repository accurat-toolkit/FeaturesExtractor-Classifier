Šri Lanka, službeno Demokratska Socijalistička Republika Šri Lanka je ostrvska država u južnoj Aziji. Zauzima ostrvo Šri Lanku (u prošlosti zvano i Cejlon), te nekoliko manjih ostrva u Indijskom okeanu, jugoistočno od Indijskog poluostrva. Sadržaj [uredi] Geografija Većinu zemlje zauzimaju nizine i brežuljkasta područja. Planine se nalaze samo u unutrašnjosti ostrva, s najvišim vrhom Pidurutalagala (2.524 m). Klima je monsunska. [uredi] Historija Pretpostavlja se da su se danas većinski Singalezi doselili na Šri Lanku pred kraj 6. vijeka p.n.e. Nakon što se u 3. vijeku p.n.e. iz Indije prenio Budizam nastale su značajne civilizacije sa središtima u Anuradhapuri (oko 200. p.n.e. – oko 1000 p.n.e.) i Polonnaruwi (oko 1070. p.n.e. – 1200. p.n.e.). Na ostrvo su se s indijskog kopna doselili i Tamili koji su se nastanili uglavnom na sjeveru i duž obale. Broj doseljenika i vrijeme migracije su još uvijek predmet rasprave. Singalezi i Tamili povremeno su se sukobljavali oko prevlasti na ostrvu. Prvi evropski kolonizatori, Portugalci u 16. i Holanđani u 17. vijeku ograničili su se na zauzimanje obalnih područja, a unutrašnjost je ostala uglavnom nezavisna kao i njen glavni grad u Kandyju. Cijelo ostrvo postalo je dio Britanskog Imperija 1796. Nakon nezavisnosti dominantnu ulogu u politici zemlje imala je singaleška većina, što je dovelo do nezadovoljstva Tamila i njihove otvorene pobune 1983. pod vodstvom gerilske skupine Tamilskih tigrova. Prekid vatre između Vlade i pobunjenika traje od 2001. Šri Lanka je jedna od zemalja najteže pogođenih cunamijem u decembru 2004. Poginulo je više od 30.000 ljudi. [uredi] Stanovništvo Dvije najveće zajednice su Singalezi, uglavnom Budisti (75%) i Tamili čija je religija tradicionalno Hinduizam (18%). Na ostrvu živi i značajna sunitska muslimanska zajednica (7%) čiji pripadnici govore tamilskim jezikom. [uredi] Ekonomija Za ekonomiju Šri Lanke tradicionalno najznačajniju ulogu ima plantažna poljoprivreda (čaj, guma, cimet). Nakon liberalizacije i privatizacije ekonomije u prošla dva desetljeća u prvi plan je izbila tekstilna industrija i proizvodnja hrane, kao i snažni uslužni sektor (finansije, telekomunikacije). BDP po stanovniku u 2004. bio je oko 4.000 USD, mjereno po PPP-u. p • r • u Države u Aziji Države Afganistan • Azerbejdžan1) • Bahrein • Bangladeš • Brunej • Butan • Egipat2) • Ermenija4) • Filipini • Gruzija1) • Indija • Indonezija3) • Irak • Iran • Istočni Timor3) • Izrael • Japan • Jemen • Jordan • Južna Koreja • Kambodža • Katar • Kazahstan1) • Kina • Kipar4) • Kirgistan • Kuvajt • Laos • Libanon • Maldivi • Malezija • Mijanmar • Mongolija • Nepal • Oman • Pakistan • Rusija1) • Saudijska Arabija • Singapur • Sirija • Sjeverna Koreja • Šri Lanka • Tadžikistan • Tajland •Turkmenistan • Turska1) • Ujedinjeni Arapski Emirati • Uzbekistan • Vijetnam Teritorije Hong Kong • Makao • Palestina • Tajvan Nepriznate države Abhazija • Južna Osetija • Nagorni Karabah • Sjeverni Kipar4), 5) 1) Djelomično u Evropi. 2) Smatra se i dijelom Afrike. 3) Smatra se i dijelom Okeanije. 4) Cijelom teritorijom na području Azije , ali politički i kulturno pripada Evropi. 5) Priznata samo od strane Turske. Preuzeto sa: "http://bs.wikipedia.org/wiki/%C5%A0ri_Lanka" Kategorije: Države svijeta | Šri Lanka

