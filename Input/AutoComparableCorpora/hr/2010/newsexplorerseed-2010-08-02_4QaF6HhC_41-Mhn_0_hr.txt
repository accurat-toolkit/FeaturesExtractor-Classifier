Radi se o tek jednoj od bezbroj malih kršćanskih zajednica u SAD-u i oko samo 50-ak vjernika okupljenih oko pastora Jonesa u centru "Dove World Outreach", ali njihov plan ima veliku simboličku težinu. Oni pozivaju na javno paljenje Kurana 11. rujna između 18 i 21 sata u gradiću Gainesvilleu u Floridi. "Planirali smo to u sjećanje na one koji su 11. rujna 2001. brutalno ubijeni i želimo poslati radikalnim islamističkim elementima jasnu poruku. Ne zanima nas šerijatsko pravo, ne toleriramo njihove prijetnje, njihovo zastrašivanje, njihov radikalizam", objasnio je pastor Jones. Bildunterschrift: Großansicht des Bildes mit der Bildunterschrift: Poziv na javno paljenje Washington zabrinut Za svoj plan ne nalazi razumijevanje u Washingtonu. Glasnogovornik Ministarstva vanjskih poslova Philip Crowley taj je plan nazvao provokacijom i izrazio nadu da ipak neće biti proveden u djelo. Ministrica Hillary Clinton jasno je dala na znanje da se američka nacija od samog početka obvezala na vjersku toleranciju. "Poznato je da je George Washington 1790. u jednoj sinagogi napisao: ova zemlja neće trpjeti vjersku netoleranciju i protjerivanja", podsjetila je. Bildunterschrift: Großansicht des Bildes mit der Bildunterschrift: David Patraeus je zabrinut Glavni zapovjednik NATO-ovih postrojbi u Afganistanu David Patraeus je upozorio da bi spaljivanje Kurana moglo ugroziti živote američkih vojnika u Afganistanu i cijelu misiju. To će, dodao je, biti hrana za ekstremiste u mnogim zemljama i potaknuti novo nasilje. U Kabulu su već održani prvi antiamerički prosvjedi izazvani planom pastora Jonesa, a policija je priopćila da je on već dobio i nekoliko prijetnji smrću. Glavni tajnik NATO-saveza Anders Fogh Rasmussen mišljenja je da bi spaljivanje Kurana bilo protivno svim vrijednostima za koje se međunarodna zajednica treba zalagati i boriti. Osude stižu i iz Vatikana, no pastor Jones se ne da odvratiti od svog plana. "Nama je jasno da će ovim činom ljudi biti uvrijeđeni. I ja sam uvrijeđen kada se pale američka zastava i Biblija. Ali poruka koju želimo poslati nam je važnija od toga hoće li netko biti uvrijeđen. Mi ne možemo zatvarati oči pred radikalnim islamom samo jer će netko biti uvrijeđen", kaže on. Gradske vatrogasne službe su zabranile provođenje akcije, ali upitno je hoće Jones to poštovati. Oštra osuda vjerskih vođa Bildunterschrift: Großansicht des Bildes mit der Bildunterschrift: Gradilište koje je podijelilo duhove - tu bi trebao nastati muslimanski kulturni centar Jučer su se na poziv sjevernoameričke islamske zajednice u Washingtonu okupili i predstavnici svih vjera. Oni su iskazali veliku zabrinutost zbog neprijateljstva prema islamu koje raste u američkom narodu i medijima. Tome je pridonijela žučna javna rasprava o gradnji muslimanskog kulturnog centra u blizini Ground Zeroa. Baptistički svećenik Gerald Durley je pročitao zajedničku izjavu u kojoj, između ostalog stoji: "Kao vjerske vođe u ovoj divnoj zemlji smo se sastali u glavnom gradu da bismo kategorički ustali protiv poruge, dezinformacija i neuvijene vjerske netolerancije čija je meta muslimanska zajednica u Americi." Oni su oštro osudili planove pastora Jonesa. "Kao član evangeličke zajednice kažem svima koji tako nešto čine: oni obeščašćuju ime Isusa Krista i krše zapovijed: voli bližnjega svoga", poručio je pastor Richard Cizik. Autori: Ch. Bergmann/A. Ziegler/D. Dragojević/agencije Odg. ur.: Andrea Jung-Grimm

