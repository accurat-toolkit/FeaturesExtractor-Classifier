Peking je bio pod intenzivnim međunarodnim pritiskom da dozvoli rast kursa yuana kako bi bili smanjeni globalni ekonomski disbalansi, uključujući i ogromni trgovinski deficit Sjedinjenih Država s Kinom Foto: VOA Kineska središnja banka objavila je danas da će dopustiti veću fleksibilnost mjenjačke vrijednosti kineske valute, yuana, ali su dužnosnici isključili mogućnost porast vrijednosti valute u velikim razmjerima. Potankosti nisu iznesene u priopćenju koje je objavljeno na web stranici Narodne banke Kine. U Washingtonu, čelnik Međunarodnog monetarnog fonda Dominique Strauss-Kahn pohvalio je odluku Kine, rekavši da će reforma njezinog mjenjačkog sustava pomoći kineskim domaćinstvima i potrošačima. Američki ministar financija Timothy Geithner pozdravio je vijest iz Kine, rekavši da će fleksibilni kurs yuana ojačati globalni ekonomski oporavak. On je pozvao na energičnu implementaciju te reforme. Peking je bio pod intenzivnim međunarodnim pritiskom da dozvoli rast kursa yuana kako bi bili smanjeni globalni ekonomski disbalansi, uključujući i ogromni trgovinski deficit Sjedinjenih Država s Kinom. Objava Kine dolazi tjedan dana uoči početka summita 20 najvećih ekonomija u svijetu, 26. i 27. lipnja u Torontu. Očekivalo se da će kurs yuana biti jedna od tema rasprave. Analitičari kažu da objava kineske središnje banke označava da yuanova dvogodišnja vezanost uz dolar dolazi kraju.

