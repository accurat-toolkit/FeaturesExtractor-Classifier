Autor: Nikolina Šajn Objavljeno: 09.09.2010 Sat i pol su istražitelji kopali po arhivima Sarkozyjeva UMP-a i tražili pisma ministra rada Erica Woertha i Patriecea de Maistrea, financijskog savjetnika bogate nasljednice kozmetičkog carstva PARIZ - Francuska financijska policija, koja istražuje skandal oko nasljednice L’Oreala Liliane Bettencourt, pretražila je u srijedu sjedište stranke predsjednika Nicolasa Sarkozyja, objavio je jučer lider stranke Xavier Bertrand. VEZANE VIJESTI Vijesti Drugo pismo To je prvi put da policija otvoreno istražuje UMP, Uniju za narodni pokret, u vezi sa skandalom Bettencourt. Glavni tajnik stranke, Eric Cesari, izjavio je za AFP da je policija u sjedištu stranke sat i pol pregledavala arhiv i tražila korespondenciju između ministra rada Erica Woertha i Patriecea de Maistrea, financijskog savjetnika Liliane Bettencourt, no istražitelji nisu ništa odnijeli sa sobom. Časopis Paris Match je, pak, izvijestio da su istražitelji tražili drugo pismo - ono u kojem je Woerth 2007. od Sarkozyja tražio da se Maistreu dodijeli odlikovanje Legija časti. Skrivala bogatstvo De Maistreu je odlikovanje kasnije te godine predao baš Woerth, tada ministar ekonomije, samo nekoliko tjedana nakon što se kod njega zaposlila Woerthova supruga, i to na poslovima, čini se, skrivanja bogatstva Liliane Bettencourt pred poreznicima. Omotnice s gotovinom Woerth je prošli četvrtak priznao postojanje tog drugog pisma, ali je naveo da u to vrijeme još nije bio ministar, Sarkozy još nije bio predsjednik, a de Maistre još nije bio poslodavac njegove supruge. Isti su dan francuski sindikati od Sarkozyja zatražili da Woertha makne ili pregovore o mirovinskoj reformi prepusti nekom drugom ministru, odnosno nekome čija pozicija nije toliko oslabljena i tko će dogovoreno moći ispuniti. No, ministar bi mogao biti u još većim problemima pronađu li istražitelji dokaze za sumnje da je Bettencourt, “teška” oko 18 milijardi eura, UMP-u u vrijeme Sarkozyjeve predsjedničke kampanje dostavljala “omotnice pune gotovine”, a oni su, kad su došli na vlast, progledali kroz prste na njezino izbjegavanje plaćanja poreza. Woerth je tijekom kampanje bio glavni čovjek UMP-a za prikupljanje donacija, a potom, ministar ekonomije koji je vodio lov na utajivače poreza. Sminke razgovora Sapunica je počela u lipnju kada je kći najbogatije Francuskinje od suda zatražila da njezinu majku proglasi neuračunljivom jer je vjerovala da je ljudi oko nje iskorištavaju. To su trebale pokazati snimke razgovora, u kojima se pak čulo kako bogatašica i njezini savjetnici razgovaraju o tome da bi novac mogli sakriti u švicarskim bankama te donirati novac konzervativnim političarima. Bettencourt: Da, sakrila sam novac na tajne račune Liliane Bettencourt je u međuvremenu francuskim vlastima priznala da je novac skrivala na tajnim računima u Švicarskoj te najavila da će u svoju domovinu vratiti skrivenih 78 milijuna eura. Najavila je još da će platiti poreze koje duguje na taj novac te poreze na vlasništvo otoka na Sejšelima za koji francuske vlasti također nisu znale. Kraljica L’Oreala maknula Baniera iz svoje oporuke Fotograf Francois Banier ispao je iz oporuke Liliane Bettencourt ovog ljeta. Banier je bio jedina osoba imenovana u oporuci bogatašice, što znači da bi mu nakon njezine smrti pripalo oko osam posto njezina osobnog bogatstva, odnosno 1,25 milijardi eura, dok bi ostalo išlo njezinoj kćeri i unucima. Njezine dionice L’Oreala, oko 30 posto tvrtke, već glase na ime njezine kćeri. Glavni igrači afere L'Oreal: Francoise Bettencourt Kći vjeruje da su prijatelji Liliane iskorištavali Francois Banier Fotograf koji je od Liliane dobio milijardu eura Patrice de Maistre Savjetnik za financije Liliane Bettencourt Eric Woerth Bio blagajnik UMP-a i ministar za ekonomiju Florence Woerth Pomagala de Maistreu sakriti Lilianin novac Broj preporuka: 1 Objavi na Facebooku Više o... FACEBOOK KOMENTARI

