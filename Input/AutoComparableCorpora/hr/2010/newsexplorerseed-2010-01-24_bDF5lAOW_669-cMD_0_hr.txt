Autor: Ana Muhar Objavljeno: 29.01.2010 Dok je Blair branio svoju politiku, prosvjednici su tvrdili da mora odgovarati zbog svih žrtava u Iraku Bivši britanski premijer Tony Blair svjedočio je danas kao najiščekivaniji svjedok na ispitivanju o pravnoj opravdanosti rata u Iraku poznatog kao Chilcot ispitivanje (dobilo ime po šefu komisije, diplomatu Sir Johnu Chilcotu). VEZANE VIJESTI Vijesti Interes javnosti je bio izuzetan, za Blairovih predviđenih šest sati davanja dokaza o legalnosti rata u Iraku ulaznice su planule u trenu. Blair se tako našao u nezahvalnoj poziciji nastupa pred 40 članova obitelji vojnika poginulih u Iraku. Više od stotinu članova obitelji pozvalo ga je da ih primi nakon saslušanja. Queen Elisabeth II Centre, gdje je Blair bio ispitivan, u neposrednoj je blizini britanskog Parlamenta i od ranoga je jutra bilo opkoljen stotinama prosvjednika. “Hoću ga vidjeti u Den Haagu jer laže i ulizuje se Americi. Mi nismo podređeni Amerikancima!” za Jutarnji list izjavila je Susan Haskins, 61-godišnja spisateljica iz Londona. “Smatram da invazija na Irak nije bila legalna. Smrt tisuća civila u Iraku je ratni zločin i Tony Blair mora odgovarati za to!” odlučan je Martin Francis, 62-godišnji umirovljeni učitelj iz Londona. Dodaje kako je siguran da će Blair naći načina da se opravda jer je vrlo agilan govornik. Mnoštvo policajaca čuvalo je prilaz zgradi. Organizatori prosvjeda, članovi aktivističke skupine Stop the War! (Zaustavite rat) dramatično su izvikivali imena iračkih civila poginulih u Iraku. “Vjerujem da je Blair ratni zločinac. Što god se danas dogodilo, naša je poruka jasna - on je dužan nama odgovarati”, navodi Amerikanka Jennifer Branlich, 26-godišnja aktivistica. Prosvjedovala je i Hanna Lownsbrough, 30-godišnja direktorica kampanje 38 stupnjeva. “14000 naših članova pozvalo je Johna Chilcota da Blairu postavi teška pitanja. Ovo je jedinstvena prilika da se sazna istina i da se takvo nešto nikada ne ponovi”, izjavila je Hanna za Jutarnji list. “Cijela situacija pokazuje da međunarodni pravni sustav ne funkcionira. Pravila očito nisu ista za velike i moćne države”, rekao je Kieeren Golcup, 24-godišnji student iz Sjeverne Irske, noseći transparent s natpisom “Zaustavite imperijalističke ratove!” “Jako sam ljuta što je Blair ignorirao narod. On mora biti osuđen za ratne zločine!” ogorčena je bila 35-godišnja novinarka iz Londona Grace McCann. Blair je tvrdio da je “Sadam definitivno imao kemijsko oružje” i da bi sigurno, prije ili kasnije ponovno pokrenuo program oružja za masovno uništenje. Opovrgnuo je bilo kakve tajne dogovore s tadašnjim američkim predsjednikom Georgeom W. Bushom. Također, rekao je kako je Amerikance uvijek pokušavao uvjeriti da su Irak i al-Qa’ida dva odvojena problema, ali da se brinuo kako će neke zemlje biti povezna s terorističkom mrežom. Uz transparente koji prikazuju krvlju umazan natpis Bliar (igra riječi - Blair lažljivac) prosvjednici su bili odlučni u nakani da provedu dan na mjestu saslušanja da bi odali počast žrtvama i doznali istinu o toj ratnoj drami. “Činjenica da smo ovdje jako je važna jer svijet mora vidjeti da smo svi užasnuti Blairovim potezima”, navodi Zahir Aziz, 56-godišnji prosvjednik iz San Francisca, podrijetlom Indijac. Broj preporuka: 5 Objavi na Facebooku Više o... FACEBOOK KOMENTARI

