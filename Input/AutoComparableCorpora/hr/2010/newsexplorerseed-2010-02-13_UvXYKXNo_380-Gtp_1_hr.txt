"Za mjesec dana, sredinom ožujka, Europska komisija će preispitati stanje i tada ćemo vidjeti da li Grčka mora poduzeti dodatne mjere", izjavila je Elena Salgado, ministrica financija Španjolske, zemlje koja predsjedava Europskom unijom. Bildunterschrift: Großansicht des Bildes mit der Bildunterschrift: Španjolska ministrica financija Elena Salgado i povjerenik za unutarnje tržište Michel Barnier « Grci su u ponedjeljak (15.2.) naglasili da zahtjeve Europske unije uzimaju vrlo ozbiljno, te naglasili da su svjesni što je sve u igri. Stoga su krenuli na posao i to zajedno s Europskom komisijom", poručio je austrijski ministar financija Josef Proell. Međutim povjerenik za gospodarstvo Olli Rehn od Grčke za mjesec dana očekuje nove prijedloge za daljnju štednju. Time raste pritisak na Grčku koja smatra da je uvođenjem dodatnog velikog poreza na velika poduzeća vrlo blizu ostvarenju cilja: da još u ovoj godini smanji proračunski deficit za četiri posto. Za Britance i Šveđane Grci nisu učinili dovoljno Bildunterschrift: Großansicht des Bildes mit der Bildunterschrift: Za švedskog ministra financija Andersa Borga Grčka još nije učinila dovoljno Međutim, pojedini ministri financija zemalja članica su vrlo sumnjičavi: "Prema našem mišljenju program grčke Vlade nije dovoljan. Potrebni su dodatni konkretni koraci kako bi se vratilo povjerenje u tržišta", naglasio je švedski ministar financija Anders Borg, dodajući kako oko nadzora grčkog proračuna i ekonomske politike svoju ulogu treba preuzeti i MMF. Dodatne korake grčke Vlade za povratak vjerodostojosti traži ne samo Švedska već i Velika Britanija. Na pitanje što je do sada Europska komisija poduzela oko naznaka da su američke banke svojim financijskim aktivnostima prikrivale grčki proračunski manjak i da li se istrage vode i oko nekih drugih zemalja povjerenik Olli Rehn je odgovorio: "Pokrenuli smo istragu oko tog pitanja i ako se pokaže da su se koristile spomenute tehnike i kod drugih članica, ne samo kod Grčke, tada ćemo tražiti informacije od pogođenih zemalja. Prema informacijama koje sam primio od europskog ureda za statistiku, Eurostata, za sada nema naznaka za slučajeve u drugim članicama", rekao je Reh. On naglašava kako te informacije treba još provjeriti, jer se istrage nalaze u vrlo ranoj fazi. Ima li etike u bankarstvu ? Bildunterschrift: Großansicht des Bildes mit der Bildunterschrift: šef eurozone Juncker i novi povjerenik za gospodarstvo i monetarna pitanja Rehn Olli Rehn je citirao i bivšeg američkog ministra trgovine i nekadašnjeg šefa američke središnje banke Henryja Paulsona: "On je naglasio potrebu etike i ozbiljnosti u poslovanju i bankarstvu. To je snažna poruka za koju se nadam da će se primijeniti u bankovnom poslovanju", zaključio je Olli Rehn, novi povjerenik za gospodarstvo. Europska komisija priprema prijedlog zakona o jačanju koordinacije politike i nadzora posebice u eurozoni, ali i u cijeloj Europskoj uniji. Lekcija koju je Unija naučila iz protekle financijske krize glasi: potreban je sustav ranog upozorenja na probleme kako bi se na vrijeme uhvatilo u koštac s poteškoćama. Autor: Alen Legović, Bruxelles Odg. ur.: Z. Arbutina

