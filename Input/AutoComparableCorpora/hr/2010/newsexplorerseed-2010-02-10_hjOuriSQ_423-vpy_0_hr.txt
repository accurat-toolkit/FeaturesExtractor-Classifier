Google je korisnicima svoje usluge elektroničke pošte Gmail od utorka u 20 sati po srednjoeuropskom vremenu počeo puštati novu uslugu, Buzz. Budući da u Gmailu već postoji integrirani chat (tekstualni, audio i video) s onima koji su u tome trenutku online, prikazivanje poveznicama preporučenog videa s Youtubea u samom obrascu elektroničke pošte, Buzz je predstavljen kao socijalna dogradnja svih tih usluga. Buzz se u Gmailu pokazuje kao još jedan sandučić elektroničke pošte. Omogućuje korisniku da ljude iz adresara adresara obavijesti o vašoj tekućoj novosti, a i da se takve novosti primaju, slično poput statusa na Facebooku i "tweeta" na Twitteru. Buzz u novosti integrira i s odabranima razmjenjuje fotografije pohranjene u albumima na servisima poput Picase i Flickra, statuse u Twitteru i informacije o pročitanim knjigama u Google Readeru. Ukratko, cjelovitu uslugu Gmaila i njegove stalno rastuće zbirke dodataka zaokružuje tako da postaje medijski bogata konkurencija Facebooku. Za vlasnike mobilnih uređaja opremljenih GPS-om poput iPhonea ili telefona s Androidom, omogućuje da se trenutačni položaj tih osoba iz adresara i zemljopisno locira u stvarnom vremenu. Google je Buzz počeo "dijeliti" korisnicima Gmaila od trenutka predstavljanja, ali s obzirom na njihovu brojnost možda se treba strpjeti dan-dva da se ugradi i u sučelje Gmaila korisnicima iz Hrvatske. S obzirom na to da ne integrira sadržaje s Facebooka, a kad se sve usluge uklope toliko mu je sličan, Buzz je najvjerojatnije izravna konkurencija Facebooku. Besplatan je kao i Facebook, a tvrtka računa na prihode na već ustaljeni način — oglašavanjem. Po prvim dojmovima može se zaključiti da je Buzz koncipiran tako da njegov korisnik i njemu bliske osobe "stalno ostanu u tijeku". Njime se mnogo jednostavnije služiti od nedavno puštene usluge za interaktivnu suradnju Google Wave pa zato ima i mnogo veće izgleda da ga prihvati mnogo više ljudi.

