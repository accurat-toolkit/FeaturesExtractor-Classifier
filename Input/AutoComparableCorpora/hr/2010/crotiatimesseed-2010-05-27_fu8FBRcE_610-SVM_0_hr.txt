- Te snimke s Fruške gore su fotomontaža. Našli su mu sigurno nekog dvojnika, njega nitko nije vidio od 2003. godine, ističe Šaljić. Na našu konstataciju da su teško mogli pronaći dvojnike i za suprugu, odnosno cijelu obitelj, odvjetnik Šaljić i dalje tvrdi da je riječ o fotomontaži. Na upit, ako se eventualno Mladić proglasi mrtvim, znači li to da time prestaje i kazneni postupak protiv njegova klijenta, Šaljić veli: “Ne može se protiv mrtvog čovjeka voditi kazneni postupak. Međutim, hoće li Haaški tribunal u to htjeti povjerovati ili će tražiti dodatne provjere i dokaze, to će oni morati odlučiti.” Uz zahtjev za proglašenje Mladića mrtvim, posljednjih dana govori se i o 18 njegovih dnevnika koji se u veljači ove godine izuzeti iz Mladićeve obiteljske kuće i predani glavnom haaškom tužitelju Sergeu Brammertzu. Dok haaško tužiteljstvo govori o “velikom dokaznom materijalu” jer potvrđuje tvrdnje o šest strateških ciljeva za stvaranje Republike Srpske etničkim čišćenjem, regionalni mediji prenose Mladićeve zapise o prostitutkama, odnosno tko se komu uvlačio u krevet. Odvjetnika Mladićevih, Miloša Šaljića, pitali smo i kako je moguće da u svim dosadašnjim mnogobrojnim pretresima Mladićeva obiteljskog doma do sada nisu pronađeni njegovi osobni dnevnici. - To trebate pitati one koji vrše pretrese. Oni odlučuju što su pronašli i kada će šta predati Tribunalu. Tu nije problem u Mladićevoj obitelji. Međutim, iz dobro obaviještenih diplomatskih međunarodnih izvora doznajemo da su međunarodni faktori već donijeli odluku da izvještaj glavnog tužitelja Sergea Brammertza o suradnji Srbije i Hrvatske, bude pozitivan. Pronalazak Mladićevih dnevnika bi trebao biti krunski dokaz suradnje Srbije s Tribunalom, za pozitivnu ocjenu, a inicijativa za proglašenje najtraženijeg ratnog zločinca mrtvim treba medije uputiti u krivom smjeru. Umjesto da se bavimo Brammertzovim izvještajem, trebali bi istraživati zakonsku regulativu kako je nestalu osobu moguće proglasiti mrtvom. zdravka soldić arar

