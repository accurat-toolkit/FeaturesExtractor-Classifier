Damir Polančec je kod javnog bilježnika ovjerio izjave u kojem prepričava sadržaj sastanka s premijerkom Jadrankom Kosor nakon njenog povratka iz Libije 2. rujna kao i sa Vladimirom Šeksom u kojem ga Šeks nagovara da za sve optuži Ivu Sanadera. Izjava je ovjerena 27. rujna 2010. godine kod javnog bilježnika Nikole Bakrača, a u njoj između ostalog Polančec navodi kako mu je Šeks potvrdio da ga čeka godina dana zatvora. Polančec u petak osuđen na godinu i tri mjeseca, javlja Nova TV. U izjavi Damir Polančec piše da je nakon izlaska iz zatvora u Remetincu 22.7.2010, u roku od 24 sata kontaktiran putem posrednika koji je za to imao mandat od Glavnog tajnika HDZ-a Branka Bačića koji ga je došao pitati je li spreman za susret s predsjednicom HDZ-a Jadrankom Kosor. 'Dakle: oni su kontaktirali mene!', ističe Polančec u izjavi. Ime posrednika i način komunikacije na kojima su se nalazili Polančec ne želi navoditi zbog zaštite njegove privatnosti i korektnosti prema njemu. Polančec dalje navodi da je njegov odgovor bio da čeka na taj sastanak do konca srpnja te ukoliko do tada do sastanka ne dođe, da ga ne moraju više niti zvati i da na sastanku mora biti taj posrednik. Napominje da do sastanka nije došlo u roku u kojem je tražio, a posebno ne u tom sastavu. Polančec piše da je, kako se približavao dan njegovog svjedočenja pred istražnim povjerenstvom Sabora u 'slučaju Ina' te raspravno vijeće u 'slučaju konvalidacija, njegov odvjetnik Anto Nobilo u dogovoru s njime, predložio nagodbu vezano uz 'slučaj konvalidacija', na što su oni tražili vrijeme za razmišljanje. Polančec u ovoj izjavi otkriva da je od 20.8.2010. do 2.9. sa Lukom Bebićem i Ivanom Jarnjakom i to na njegovu inicijativu, kako piše, na tim sastancima upoznao ih je sa činjenicom da su predložili USKOK-u nagodbu u slučaju konvalidaciju te ih upoznao sa svojim stavom da bi se iz stranke i Vlade jasno trebalo komunicirati od odlukama koje su na tim tijelima donijete, 'a odnose se na tobožnja kaznena djela koja se sada njemu stavljaju na teret. 'Upoznao sam ih i sa činjenicom da sam već imao kontakt s međunarodnim institucijama čija je misija borba protiv korupcije i organiziranog kriminala i da ne znam kako se dalje pri tome postaviti, a da, na moju veliku žalost, u hrvatske institucije koje se bave istom problematikom, nemam povjerenja, jer svoj posao rade vrlo selektivno i tendenciozno, a što sam osjetio i osjećam na vlastitoj koži!', piše Polančec. Polančec piše da je nakon toga uslijedio 'čuveni' sastanak s premijerkom Kosor u sjedištu stranke, nakon njenog povratka i to na njenu inicijativu, a poziv je došao putem istog kanal kao i 23.7. 'Prvi šok na sastanku je bila činjenica da me kod susreta krenula zagrliti i to nakon svih izjava vezanih uz mene o: nultoj stopi tolerancije, o tome kako nema nedodirljivih, o tme kako smo svi pred zakonom jednaki itd, itd... a pri tome cijelo vrijeme šuti o odlukama koje smo zajedno donosili!', prepričava početak sastanak Polančec. 'I nju sam upoznao s činjenicom da smo USKOK-u ponudili nagodbu, ali da je u međuvremenu odbijena, što znači da će mi se za nagradu što sam riješio ogromni problem Vlade, stranke i drave, a to slučaj Borova svakako jest bio - tražiti bezuvjetna kazna zatvora! Njen komentar je bio: strašno... užasno... i kao mi se sve ovo događa, jer sam jednostavno bio krivi čovjek na krivom mjestu u krivo vrijem', otkriva danas osuđeni Damir Polančec. Dalje Polančec objašnjava kako ga je premijerka pitala je li razgovarao sa Šeksom, jer da mu on sigurno može pomoći, jer je u izuzetno dobrim odnosima sa sucem Turudićem. Njegov odgovor je bio, piše Polančec, pa razgovaram s tobom, ti si predsjednica stranke. 'Na kraju sama mi je obećala pomoći koliko god više može da će sve biti u redu. Od tapšanja po ramenu, rame me još i danas boli..', piše u Izjavi Damira Polančeca. Tada je uslijedio sastanak s Vladimrom Šeksom, opet na Polančecovu inicijativu. Nakon početka izlaganja Polančeca, Šeks ga je odmah prekinuo i rekao da bi sve moglo biti ured u ako obranu postavi na način da je sve radio po nalogu i u direktnoj koordinaciji sa Sanaderom. Zatim da nije 'kupio' odvjetnika suprotne strane, što bi bilo nemoralno (za što Polančec napominje da nije učinio), te da mu je Sanader dao nalog da plati odvjetnika Miletića kroz izradu studije, odnosno da što više puta spomenem Sanadera da će mi situacija u obrani biti bolja. 'Radio sam to ne po svojoj volji već po naredbi premijera i dosita u koordinaciji s njima, ali u interesu stranke, Vlade, Hrvatske, ali i u interesu tih ljudi čije smo sudbine riješili. Sanader je za mene - zrak! Dakle: kao da ne postoji, jer mu je bio red da se javi mom odvjetniku ili supruzi i barem pruži verbalnu podršku nakon što sam zatvoren! Isto vrijedi i za ostale koji to nisu učinili, a s kojima sam surađivao. Pri tome sam Šeksa gledao u oči dajući mu do znanja da se to odnosi i na njega! Bez obzira što više nemam nikakvih posebnih, a pogotovo pozitivnih emocija prema Sanaderu - nisam spreman lagati i izvlačiti se 'tovareći' njemu nešto što ne stoji: Sanader mi nikada nije rekao da platim odvjetnika kroz studiju; iako je znao da ću ga dodatno angažirati za pokriće dijela njegovih troškova. Dakle, branit ću se isključivo istinom!', prepričao je Polančec svoj odgovor Šeksu. Šeks ga je na to pogledao, prema Polančecovim riječima, i rekao da mu je presuda već donijeta i da razmisli o svemu, pri čemu mu je rekao da se radi o bezuvjetnoj presudi, te je počeo podizati i spuštati mali prste desne ruke. 'Upitao sam ga: Znači li to godinu dana bezuvjetnog zatvora na što smo obojica zašutjeli; ja u šoku, a on netremice me gledajući i potvrđujući klimanjem glave koje se meni činilo da traje barem minutu. psd, nova.tv

