Gospodarski optimizam pogurao cijene nafte na najvišu razinu u dva tjedna 27/09/2010 Cijene nafte porasle su u ponedjeljak na međunarodnim tržištima prema 77 dolara za barel, nadomak najvišoj razini u dva tjedna, poduprte opreznim optimizmom vezano za snagu američkog gospodarskog oporavka i za prognozu potražnje za energijom. Vodite evidenciju u skladu sa zakonom i izbjegnite kazne! Jednostavan sistem koji štedi vrijeme! Zamislite da imate na raspolaganju najstručnije ljude za održavanje kompjutera. Cijene barela sirove nafte za isporuke u studenome porasle su na američkom tržištu za 25 centi na 76,74 dolara, nakon što su nakratko dotaknule 76,85 dolara, najvišu razinu od 14. rujna. Na londonskom tržištu ostale su gotovo nepromijenjene i iznosile su 78,96 dolara. Europske dionice ojačale su u ponedjeljak, poduprte skokom na Wall Streetu u petak, koji su potaknuli ohrabrujući gospodarski podaci. Naftna tržišta slijedila su trend, ojačavši zadnjeg radnog dana u prošlom tjednu čak 1,7 posto. Nove narudžbe trajnih roba u SAD-u porasle su u kolovozu kao i planirana potrošnja kompanija, pokazala su u petak zasebna izvješća, ukazujući na završetak oštrog ljetnog usporavanja u gospodarstvu. Signali da bi američka središnja banka Fed mogla poduprijeti oporavak mjerama jačanja likvidnosti pritisnuli su pak dolar, potičući potražnju za naftom budući da je ojačala kupovna moć imatelja drugih valuta a cijene nafte iskazane su u američkoj valuti. "Dolar je oslabio i to će dati potporu cijenama nafte", izjavio je Mark Pervan, viši analitičar iz tvrtke ANZ u Melbourneu, komentirajući klizanje dolara na najnižu razinu u pet mjeseci u odnosu na euro. U međuvremenu je venecuelanski ministar za naftu izjavio da je njegova zemlja zadovoljna aktualnim cijenama nafte u svijetu, te da će predložiti produljenje trenutne razine proizvodnje na sastanku Organizacije zemalja izvoznica nafte koji će biti održan 14. listopada u Beču. Kuvajtski ministar nafte šeik Ahmad al-Abdullah al-Sabah također je u subotu kazao da će grupa zadržati proizvodne kvote na sadašnjoj razini. OPEC je u međuvremenu na svojim internetskim stranicama izvijestio da je cijena referentne košarice barela njegove nafte u petak iznosila 75,01 dolara, što znači da je bila 73 centa viša nego dan ranije. Hina Natrag na vrh Trebate naočale ? Najveći izbor - najniže cijene. Optika Ćurin,Maksimirska 26,Zagreb Kompjuter je stroj kao i svaki drugi i ponekad treba održavanje. N-LAB noteS aplikacije pisarnica, urudžbeni zapisnik, arhiva upravljanje sustavom kvalitete, + Zadnje vijesti

