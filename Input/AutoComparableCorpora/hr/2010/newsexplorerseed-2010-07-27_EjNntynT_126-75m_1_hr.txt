Žiri izabrao najbolje među 322 pristigla rada Završen je natječaj za osmišljavanje dizajnerskih klupa za Trenersku stazu na Jarunu, u sklopu projekta SIT DOWN! ZAGREB o kojem smo pisali ovdje! Na natječaj je pristigao impresivan broj radova, čak 322 varijante klupa, a ocjenjivački sud u sastavu: Ante Bogdanić, direktor Albatros Media, inicijatora projekta, Vanja Žanko – kustosica Zbirka Filip Trade, Ana Boljar – arhitektica, Andrea Hercog – produkt dizajnerica te Marko Tadić – vizualni umjetnik, pregledali su i ocijenili natječajne radove te izabrali 18 klupa. Realizacijom ovog jedinstvenog projekta, organizatori žele pozicionirati Jarun kao novu kulturno-umjetničku turističku atrakciju grada Zagreba koja će trajno obogatiti kulturnu i turističku ponudu grada te dugoročno doprinijeti promociji Zagreba i Hrvatske. Članica ocjenjivačkog suda, gđa Andrea Hercog izjavila je: „Pristigli radovi autorska su djela kipara, arhitekata i dizajnera iz cijele Hrvatske, a svaka struka dala je drugačiji odgovor na zadanu temu. Pri odabiru radova ocjenjivački sud uzimao je u obzir slijedeće kriterije: izvodivost, sigurnost i trajnost klupe, ali osobitu pozornost je dana kreativnosti i inovativnosti rješenja. Odabranih 18 radova pokazuju sve te odlike i ocjenjivački sud je iznimno zadovoljan ponuđenim rješenjima te izuzetnim odzivom autora.“ Autori i autorske grupe 18 odabranih okupljaju mlada perspektivna imena domaće scene te već potvrđene autore na području arhitekture, dizajna i vizualne umjetnosti, a redom to su: Ana Dumbović i Marta Muždalo, Margita Grubiša i suradnica Ivana Cooper, Grupa – studio za industrijsko i grafičko oblikovanje, Daniel Kovač, Ana Krstulović, Zvonimir Kuhtić, Saša Meničanin, Maja Mesić, Predrag Pavić, Nika Pavlinek i Damir Prizmić, Filip Pintarić i Bernarda Cesar, Anja Ranković, Ivan Sučić, Jurica Sinković, Filip Tadin i Robert Jozić, Ivan Tudek, Ranka Vuković te Ivana Žalac i suradnici Ivana Cooper, Marin Jelčić, Saša Mitrović. Postavljanje prvih izrađenih radova na Trenersku stazu započet će tijekom jeseni 2010. godine kada je planirana inauguracija projekta “SIT DOWN! ZAGREB”, a ostali radovi otkupljivat će se za izradu i postavljati sukcesivno nakon toga, a ovisno o interesu potencijalnih sponzora. Čestitamo pobjednicima! Ana Dumbović i Marta Muždalo Margita Grubiša i suradnica Ivana Cooper Grupa – studio za industrijsko i grafičko oblikovanje Daniel Kovač Ana Krstulović Zvonimir Kuhtić Saša Meničanin Maja Mesić Predrag Pavić Nika Pavlinek i Damir Prizmić Filip Pintarić i Bernarda Cesar Anja Ranković Ivan Sučić Jurica Sinković Filip Tadin i Robert Jozić Ivan Tudek Ranka Vuković Ivana Žalac i suradnici Ivana Cooper, Marin Jelčić, Saša Mitrović

