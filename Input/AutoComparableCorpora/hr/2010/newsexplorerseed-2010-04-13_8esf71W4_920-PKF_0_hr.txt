Autor: Jasmina Ryan Objavljeno: 13.04.2010 Obama je s Ukrajinom dogovorio da se ta zemlja riješi svog visokoobogaćenog urana BOSTON - Radnom večerom koju je predsjednik Obama priredio za šefove delegacija 47 zemalja sudionica u ponedjeljak je u Washingtonu počeo dvodnevni Summit o nuklearnoj sigurnosti . VEZANE VIJESTI Vijesti Pritisak na Sjevernu Koreju - Znamo da se organizacije poput al-Qa’ide nastoje domoći nuklearnog i drugog oružja za masovno uništenje i da se neće ustezati iskoristiti ga - rekao je Obama, dodajući da se to ne smije dopustiti. Amerika na skupu također nastoji osigurati novi pritisak na Iran i Sjevernu Koreju da obustave svoje programe razvoja nuklearnog oružja. Iran je bio i jedna od ključnih tema Obamina jednoipolsatnog susreta s kineskim predsjednikom Hu Jintaom koji je izazvao najveću pažnju. Jeff Dader iz američkog Vijeća nacionalne sigurnosti medijima je poslije njega rekao kako su se “dvojica predsjednika dogovorili da njihove delegacije trebaju zajedno raditi na daljnjim sankcijama” ako Iran nastavi kršiti svoje obaveze. Kao prvi veći i konkretan uspjeh Summita objavljen je pristanak Ukrajine da se oslobodi svog visokoobogaćenog urana do sljedećeg summita o nuklearnoj sigurnosti 2012. godine. Ono što je SAD pokušavao postići desetak godina, dogovoreno je na susretu Obame s ukrajinskim predsjednikom Viktorom Janukovičem. Riječ je o uranu koji je Rusija vratila Ukrajini nakon što joj je ova 1994. godine poslala nuklearne bojeve glave koje su ostale poslije raspada Sovjetskog Saveza. Za nekoliko komada oružja Glasnogovornik Bijele kuće Robert Gibbs rekao je da je taj materijal dovoljan za proizvodnju “nekoliko nuklearnih oružja”, ali je odbio precizirati kamo će otići. Samo je rekao da ga “nekoliko zemalja može primiti” i da “odluka o tome nije donesena”. Veći incidenti: - Kazahstan 1993: Visokoobogaćeni uran dostatan za 20 bombi ostavljen bez kontrole. Iran i Irak otvorili uvozno -izvozne tvrtke u regiji. - Rusija 1998: Vlasti su izvijestile da su onemogućile krađu 18,5 kilograma urana za izradu nuklearnog oružja u nuklearnom postrojenju u Čeljabinsku. - Srbija 2002: SAS i Rusija uklonili su uran dostatan za izradu triju nuklearnih bombi iz Srbije. - Pakistan 2004: Nuklearni znanstvenik Abdul Qadeer Khan, otac pakistanske atomske bombe, priznao da je odavao tajne Iranu, Sjevernoj Koreji i Libiji. - Sirija 2007: Izrael bombardirao nuklearni reaktor u izgradnji u Siriji za koji je vlada u Damasku tvrdila da je vojno postrojenje. - NATO 2008: Interna istraga zaključila da većina spremišta s taktičkim nuklearnim oružjem ne zadovoljava sigurnosne standarde. Broj preporuka: 0 Objavi na Facebooku Više o... FACEBOOK KOMENTARI

