„Ono bitno sa čim odlazimo je saglasnost o potrebi mehanizma nadzora nad sadašnjim spoljno-trgovinskim, uvozno-izvoznim neravnotežama. Seulski samit G-20 zadužio je Francusku, kao predsjedavajućeg narednog samita, da definira taj mehanizam.“ Samit lidera 20 ekonomski i industrijski najsnažnijih zemalja svijeta okončan je prošlog petka u Seulu zajedničkom deklaracijom o narednim koracima na oživljavanju svjetske ekonomije. Unatoč općoj saglasnosti o smjernicama uravnotežavanja ekonomskog rasta, rješavanje jednog od ključnih pitanja - razlika u stavovima Sjedinjenih Američkih Država i Kine o kursu kineskog juana prema drugim jakim valutama - ostalo je i dalje otvoreno. Uz osmijehe i duboke razlike lideri zemalja G-20 razišli su se iz Seula. Dva dana razgovora, iznošenja argumenata i kontra-argumenta analitičari ocjenjuju kao razvodnjenje obaveze u borbi protiv protekcionizma i sadašnjih spoljno-trgovinskih neravnoteža. Analitičar Kenneth Lieberthal ističe da svi oni koji traže brza rješenja previđaju ključnu poentu: Kenneth Lieberthal „Mora postojati jasna tendencija traženja saglasnosti o principima, ne za brzo i hitno rješavanje ekonomskih teškoća jer hitna rješenja nisu moguća, nego o principima ostvarivanja dogovorenog koji zahtijevaju ustupke svih velikih ekonomskih sila.“ Gospodin Lieberthal kaže da je plan američke Centralne banke o štampanju milijardi dolara za nove vladine obveznice bio jedan od razloga velikih razlika u stavovima i malih rezultata samita u Seulu. Naime, Kina, Njemačka i druge zemlje grupe G-20 tvrdile su da će takvim potezom svjetsko tržište biti preplavljeno jeftinim dolarima, što bi podstaklo američki izvoz, ali i izazvalo rast vrijednosti valuta drugih zemalja. „Takav potez Centralne banke, zaista usmjeren na američke unutarnje finasijske potrebe, ipak ima međunarodne reperkusije i vodi nas ka onome što Kina čini godinama. Time se ograničava i snaga naših argumenata u raspravama o kursevima nacionalnih valuta“ - takođe kaže gospodin Lieberthal. Lideri zemalja G-20 nisu prihvatili stav Sjedinjenih Država da bi Kina trebalo da značajno poveća kurs junana. Umjesto toga, usvojen je daleko blaži zaključak kojim se od državnih vlada traži da se sudrže od devalvacija nacionalnih valuta motiviranih ostvarivanjem većeg izvoza. Wei Gu Analitičarka Wei Gu smatra da bi blaži pritisak na Kinu dao bolji rezulatat: „Kini je mnogo lakše da se odupre pritisku samo Sjedinjenih Država, a mnogo teže bilo bi joj ignorirati zajednički zahtjev svih ostalih zemalja grupe G-20.“ Mada na samitu G-20 nisu usvojene strožije mjere i obaveze, ekonomista Colin Bradford smatra da su samiti G-20, kao forumi za globalna svjetska pitanja, sami po sebi uspjeh: Colin Bradford „Pratimo i analiziramo o čemu se raspravlja i shvatamo interaktivnu prirodu svjetske ekonomije.... shvatamo kako ekonomska politika jedne zemlje utiče na ekonomiju druge države. I svaki put jedni o drugima saznajemo nešto što ranije nismo znali.“ Lideri zemlja G-20 već razmišljaju o narednom samitu. Domaćin će biti Francuska, a njen predsjednik Nicolas Sarkozy, kaže: „Ono bitno sa čim odlazimo je saglasnost o potrebi mehanizma nadzora nad sadašnjim spoljno-trgovinskim, uvozno-izvoznim neravnotežama. Seulski samit G-20 zadužio je Francusku, kao predsjedavajućeg narednog samita, da definira taj mehanizam.“ Američki predsjednik Barack Obama napustio je Seul ne osiguravši ni željeni sporazum o slobodnoj trgovini sa Južnom Korejom. I to je razlog više za ocjenu o skromnim dometima posljednjg samita lidera 20 najrazvijenijih zemalja svijeta.

