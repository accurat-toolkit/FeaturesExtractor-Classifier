Službeni dužnosnici kažu kako se epidemija kolere širi u glavnom gradu Port-au-Prince, a stvar je, po svemu sudeć, pogoršao prošlotjedni uragan. Haiti: Sve više oboljelih (Foto: AP) Haitski zdravstveni djelatnici upozorili su na prvi slučaj zaraze od kolere u glavnom gradu Haitija, Port-au-Princeu. Vijest je potvrđena i od strane ministarstva, a stručnjaci se boje da je nedavni uragan možda pomogao širenju bolesti, koja je u posljednjih mjesec dana već ubila blizu 600 ljudi. >> Haiti: Od kolere umrlo 250 ljudi >> Haiti poharala epidemija kolere Haićanski ministar zdravstva Gabriel Timothee, rekao je u utorak kako testovi potvrđuju da je trogodišnji dječak zaražen kolerom u šatorskom kampu u glavnom gradu Port- au -Princeu. Timothee kaže kako je dječak odveden u kliniku prošlog mjeseca, gdje je liječen od jake dehidracije i povraćanja. Stručnjaci kažu kako je slučaj itekako vrijedan pažnje, jer su i dječak i njegova obitelj bili isključivo u bolnici, te nisu napuštali grad unutar zadnjih mjesec dana, te samim time, nije imao kontakta sa zaraženim ljudima koji doputuju iz drugih regija. Iz tog razloga, logično je zaključiti da je dječak zaražen u samoj bolnici, što je službeno prvi slučaj oboljenja u Port-au-Princeu. Potencijalno fatalna bolest prvi je put otkrivena prošloga mjeseca u Artibonite regiji, u centralnom Haitiju. Od tada je 600 ljudi umrlo, a prijavljene su i stotine slučajeva oboljenja diljem Haitija. Što se glavnoga grada tiče, do sada je bilo nekoliko ljudi koji su zaraženi kolerom, a stanovnici su glavnom grada. Međutim, stručnjaci su bili uvjereni da su bolest dobili putujući u neku drugu regiju, pa je ovo prvi slučaj da je netko obolio u Port-au-Princeu, donosi Voice of America. Liječnici kažu kako je jedan od glavnih uzroka kolere onečišćena voda, kao što je rijeka Artibonite, koja je bila onečišćena fekalijama, a jedan je od rijetkih izvora 'pitke vode' u regiji. Dr. Jon Andrus, direktor Panameričke zdravstvene organizacije, koji pomaže Haićanskoj vladi u borbi s epidemijom kolere, kaže kao je onečišćena voda iz rijeka posljedica uragana koji je pogodio Haiti prošloga tjedna. 'Imamo svaki razlog da očekujemo kako je upravo bujica vode povećala rizik od kolere. Posljedice toga postat će nam jasnije sa razvojem događaja u sljedećih nekoliko dana.' Vijesti / Svijet VIDEO: Čudom preživjeli strašan sudar 11.12.2010 / 11:01 Amerikanci testirali top koji ispaljuje projektil brzinom... 11.12.2010 / 10:41 Preživjela pad s 12. kata pa optužena za pokušaj samouboj... 11.12.2010 / 08:15 Richard Holbrooke završio u bolnici 11.12.2010 / 07:27 Skulptura stara 4.400 godina prodana za 16,8 milijuna dolara 10.12.2010 / 22:22 Oštećeni kruzer sretno uplovio u Argentinu 10.12.2010 / 21:01 Podijeli Pošalji komentar

