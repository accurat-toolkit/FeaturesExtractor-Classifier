“Najusamljeniji čovjek na svijetu” Reportaža Slate magazina govori o moralno i intelektualno revolucionarnoj promjeni ponašanja jedne vlade prema autohtonom stanovništvu, koje nije dio njihove države, čak ni civilizacije. U saveznoj državi Rondoniji, Brazil živi najusamljeniji čovjek na svijetu, potpuno izoliran na 31 kvadratnoj milji koje su proglašene rezervatom, zabranjujući iskrčavanje šume, izgradnju puteva i formiranje velikih privatnih rančeva. “Politiku nikakvog kontakta” brazilska vlada uvela je kao odgovor na brojne kolektivne i individualne tragedije (čovjekovu obitelj, tj. cijelo pleme pobili su “radnici” sa oružjem i motornim pilama), koje su plod pokušaja uspostava kontakta sa “izgubljenim plemenima”. Ponašanje lokalnih ekonomskih moćnika koji pokušavaju istrijebiti malobrojne preostale indijance odgovor je na vladinu politiku ustavnih reformi od 1988. koje su dale pravo vlasništva nad zemljom američkim indijancima (službeni znanstveni termin) napuštajući povijesno načelo “ničije zemlje” koje su europske vlade primjenjivale još od doba Kolumba. Vlada je analizirajući cijenu u ljudskim životima, kao i neuspjeh ekonomskog preustroja iščišćenog prostora u ostalim dijelovima Brazila, ustanovila kako “razvoj” i deforestacija prašume ne stvaraju nove vrijednosti ni za stanovnike, niti za radnike, te između osobne koristi privatnog investitora i stradanja autohtonog stanovništva brazilska vlada je odobrala ono što je dobro za malog, bespomoćnog čovjeka i prirodu. Vlada koja se vodi moralom i dobrobiti stanovnika, osvježujuća pomisao, zar ne ? Da li još nekome osim meni pala na pamet usporedba sa hrvatskim zakonom o golfu (pravo na oduzimanje privatnog zemljišta) ?

