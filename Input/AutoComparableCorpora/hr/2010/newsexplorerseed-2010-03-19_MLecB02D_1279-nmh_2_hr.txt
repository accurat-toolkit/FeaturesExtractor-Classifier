Zašto se američko pravosuđe zanima za to kako jedan njemački koncern posluje u zemljama poput Mađarske ili Vijetnama? Odgovor je jasan: čim se taj koncern pojavi na američkoj burzi, na njega se primjenjuju i američki zakoni o suzbijanju korupcije. A oni pak predviđaju kazne za podmićivanje dužnosnika u svim zemljama svijeta. Na popisu i Hrvatska Bildunterschrift: Großansicht des Bildes mit der Bildunterschrift: Iz sjedišta koncerna u Stuttgartu zasad nema službenih informacija Povod za pokretanje istrage protiv Daimlera bio je iskaz jednog bivšeg suradnika koji se 2004. godine obratio američkim vlastima i ispričao im sve što je znao. On je izvijestio da Daimler Chrysler, kako se tada zvao ovaj automobilski koncern, raspolaže tajnim računima na kojima se nalazi novac za plaćanje mita. Nakon toga je pokrenuta istraga koja je rezultirala zakazivanjem termina pred sudom u Washingtonu 1. travnja ove godine. Prema objavljenim sudskim spisima, američko Ministarstvo pravosuđa polazi od toga da je koncern tijekom deset godina, između 1998. i 2008., kršio zakone o suzbijanju korupcije. Bildunterschrift: Großansicht des Bildes mit der Bildunterschrift: Tko je primao mito u Hrvatskoj? Mito je navodno plaćano u 22 zemlje, među kojima se izričito spominju i Hrvatska, Srbija, Crna Gora, Grčka, Mađarska, Egipat, Kina, Rusija, Tajland, Vijetnam... Tu izgleda nije bilo riječi o pojedinačnim slučajevima, nego o ustaljenoj praksi. Potplaćivani su većinom dužnosnici u vladama i upravnim organima koji su suodlučivali o dodjeli velikih poslova za koje se natjecao Daimler. Ti su izdaci za mito potom prikazivani kao "posebni popust" ili "korisni troškovi". Daimler se ravnao prema Siemensu Bildunterschrift: Großansicht des Bildes mit der Bildunterschrift: I Siemens je platio američkim vlastima Navodno su Daimlerova trgovačka društva u Njemačkoj i Rusiji već priznala ta djela, a koncern je izrazio spremnost platiti 185 milijuna dolara američkim vlastima kako bi sudski postupak bio obustavljen. Te informacije zasad nisu službeno potvrđene. Dobro obaviješteni krugovi tvrde da će ova nagodba biti predstavljena na sudskom ročištu 1. travnja. Iz povjerljivih izvora se doznaje da su se Daimlerovi odvjetnici ravnali prema slučaju Siemens. I ovaj je njemački koncern prije nekoliko godina osumnjičen za korupciju, nakon čega je dobrovoljno platio 600 milijuna eura američkim vlastima i time izbjegao neugodni sudski postupak. I Daimler je, poučen tim iskustvom, u istrazi surađivao s američkim organima, a prema vlastitim navodima, potpuno je promijenio svoj način poslovanja i spomenuo moguće financijske rizike vezane uz suđenje u SAD-u u svom izvješću za 2009. godinu. Autorica: Silke Hasselmann / Andrea Jung-Grimm Odg. urednica: Marijana Ljubičić

