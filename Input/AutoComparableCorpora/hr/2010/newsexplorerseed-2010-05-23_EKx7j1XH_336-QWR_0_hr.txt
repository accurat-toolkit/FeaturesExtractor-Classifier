"Smatram to čudnim", rekao je Philip Crowley, glasnogovornik State Departmenta u razgovoru s novinarima koji su tražili da komentira postupak Sjeverne Koreje. "Južna Koreja je jedna od najdinamičnijih ekonomija svijeta. Sjeverna Koreja nije kadra ispuniti potrebe svog stanovništva, čak ih nije u stanju nahraniti", dodao je. Precizirao je da ne može zamisliti dugoročno štetniju gestu za Sjevernu Koreju od prekida veza s Južnom Korejom. Pjongjang je obznanio svoju odluku u priopćenju Državnom odboru za mirno ujedinjenje Koreja koje je objavila službena sjevernokorejska agencija KCNA. "Južna Koreja je jedna od najdinamičnijih ekonomija svijeta. Sjeverna Koreja nije kadra ispuniti potrebe svog stanovništva, čak ih nije u stanju nahraniti", smatra Philip Crowley. U tom tekstu Sjeverna Koreja prijeti svom susjedu potpunim ratom u slučaju da joj budu određene nove sankcije. Svim južnokorejskim brodovima i zrakoplovima će biti zabranjen pristup u vode i zračni prostor Sjeverne Koreje, navodi KCNA. Sjeverna Koreja je obznanila da će izbaciti južnokorejsko osoblje koje radi u industrijskom kompleksu Kaesongh, koju financira Seul. Južna Koreja je zaprijetila u ponedjeljak da će joj Pjongjang "platiti" za potapljanje korvete Cheonan i da će tražiti nove sankcije UN-a te prekinuti trgovinsku razmjenu sa susjedom. U torpediranju broda je poginulo 46 južnokorejskih mornara. (hina/metro-portal)

