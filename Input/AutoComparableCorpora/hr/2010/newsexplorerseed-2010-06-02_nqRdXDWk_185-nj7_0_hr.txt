Najveća prijetnja svijetu danas je korupucija ne nuklearno oružje, napisao je u autorskom tekstu u Washington postu iz zatvora u Rusiji Mihail Hodorkovski, nekada jedan od najbogatijih Rusa, većinski vlasnik i akcionar naftne kompanije Yukos koji je nakon sukoba sa Vladimirom Putinom, uhapšen 2003. pod optužbom za utaju poreza. Evo šta Hodorkovski piše: Prošle sam sedmice započeo četvri štrajk glađu od kada sam u zatvoru na osnovu izmišljenih dokaza 2003. godine. To nijesam uradio da bih skrenuo pažnju na to koliko je moj slučaj na sudu nepravedno vođen. Ponašanje suda jasno mi je stavilo do znanja da ću ostati u zatvoru bez obzira na sve. Ali ruski predsjednik Dmitrij Medvedev, koji je preduzeo incijativu borbe protiv korupcije u pravosudnom sistemu u našoj zemlji, treba da zna kako se njegovi napori podrivaju od strane njegovih sopstvenih zvaničnika. Porast korupcije doveo me je do nedvosmislenog zaključka: "Dok se svjetski lideri dokazuju da su sposobni da se suprostave nuklearnom terorizmu, jedan od najvećih problema sa kojim se suočava međunarodna zajednica, još uvjek moraju da učine mnogo više na sprječavanju zla kao što je korupcija, koja cijele narode i države drži kao taoce." I zaista oni koji sanjaju o globalnom nuklearnom razoružanju imaju razloga za optimizam. Samo ovog proljeća SAD i Rusija potpisale su strategijiski sporazum o redukciji nuklearnih bojevih glava, svjetski lideri su preduzeli mjere ka blokiranju spornog iranskog nuklearnog programa, uključujući i dogovor o sankcijama najavljen prošlog utorka, kao i Sjeverna Koreja. Da bi postigli sporazum u Pragu, predsjednici Obama i Medvedev morali su da neutrališu uticajne oponente razoružanju u njihovim respektabilnim državama. Riječima i djelima najveće nuklearne sile pokazale su da je oružje za masovno uništavanje na putu da postane stvar prošlosti. Ipak, svjetski lideri danas prilježno rade na sprječavanju uzroka i posljedica novih rizika od nuklearne proliferacije, korupcija je ta koja se proširila širom planete. Danas se sjećam kako su se ‘70-tih i ‘80-tih obični ljudi plašili da će nuklarni rat početi kada istanjeni živci supersila popuste. Danas se plašimo da će nuklearno oružje i tehnologija pasti u ruke terorističkih grupa koja teže krvoproliću za krvoprolićem i djeluju izvan sistema država. Civili i vojni zvaničnici u regionima u kojima prevladava nasilje spremni su da dijele nuklearne tajne za novac, i takva praksa i moju državu čini ranjivom. Korupcija postaje rasprostranjeno zlo, uporedivo sa epidemijom, rastući jaz između bogatih i siromašnih i druge sistematske opasnosti vrebaju čovječanstvo. Rusija ne više skrivena iza govozdene zavjese, integrisala se međunarodnu zajednicu naroda i svjetsku ekonomiju. Alarmirajuće je, međutim, da jedan od njenih izvoza ostaje korupcija, podstaknuta glađu uvoznika, nekih od najrazvijenijih zemalja na Zapadu. Nažalost u mojoj zemlji korupcija je transformisana u sistematski faktor koji rukovodi mnogim vladinim političkim i ekonomskim odlukama. Moji partneri i ja smo, na primjer, radili više od decenije na tome da od Yukosa izgradimo najuspješniju i najtransparentniju globalnu energetsku kompaniju, da bismo je na kraju vidjeli uništenu da bi se zadovoljili apetiti određenih vladinih zvaničnika koji su došli na vlast zajedno sa Vladimirom Putinom. Ako je napad na mene bio motivisan političkim razlozima povezan sa mojom podrškom opoziciji, uništavanje Yukosa plod je čiste korupcije. Naročito je zanimljivo da je krađa Yukosa branjena od strane određenih njemačkih političara, dok su velike italijanske kompanije igrale centralnu ulogu kao kupac dijela ukradenih akcija. Korupcija usporava ekonomski rast i proizvodi političku nestabilnost. Evo razotrimo našu transportnu infrastrukturu - Rusija je ogromna zemlja sa lošim putevima. Put u modernu ekonomiju i bolji život treba utrti svježinom, ali korupcija uništava čak i najobičniju nadu. Milja ekpresne željeznice ruske poreske obeveznike košta tri ili četri puta više nego Evropljane, najviše zbog mita i korupcije. Čak i po tako visokoj cijeni, nizak kvalitet izvođenja radova, garantuje da će popravke biti neophodne, što ostavlja otvorena vrata za još veću korupciju. Još šire, veoma mi je teško da razumijem, mada lako da naslutim, zašto su isporuke nafte za Kinu efektivno bile subevencionirane od strane vlade Rusije. A evropsko tržište gasa može proizvesti još skandaloznih iznenađenja. Bio sam obradovan kada je prošlog mjeseca predsjednik Medvedev najavio inicijativu sa ciljem borbe protiv korupcije. Tretiranje kao krivičnog djela podmićeivanje stranih zvaničnika i druge slične mjere dobri su koraci u pravom smjeru. Ali sprovoditi te mjere i ići naprijed neće biti jednostavno. Mnogi ruski korupcionaši prebaciju svoje bolesno stečeno bogatstvo u Kinu u nadi da će vlasti u Pekingu ignorisati međunarodni kriminal pred nosom u zamjenu za podršku i prednosti očuvanja sopstvenih interesa. Budućnost zavisi od toga koliko će časni i odlučni biti u slamanju zvijeri korupcije koja se hrani haosom i proizvodi radikalne programe i nasilje. Vodeće zemlje moraju udvostručiti arsenal ekonomskog i regulatornog oružja da identifikuju i naciljaju of šor kompanije i banke koje rade pod kontrolom korumpiranih zavničnika.Takava kampanja će uspjeti samo ako Grupa 20 sarađuje i postavi borbu protiv korupcije kao najveći prioritet. Ovo nije manje važno od nastavka borbe za nuklearno razoružanje. Ako svijet ne zaustavi globalnu korupciju, korupcija će zaustaviti razvoj čovječanstva.

