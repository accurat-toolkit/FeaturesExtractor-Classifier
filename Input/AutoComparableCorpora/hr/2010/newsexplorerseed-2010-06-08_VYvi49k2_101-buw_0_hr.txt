KAKO neslužbeno doznaje Index iz DORH-a, jutros je zatraženo ukidanje saborskog imuniteta zastupniku Ivi Sanaderu, a traži se i njegovo privođenje. Tereti ga se za zloporabu ovlasti i položaja no za sada je nepoznato i za koji točno predmet. “Na predsjednika Sabora stigao je zahtjev DORH-a s klasifikacijskom oznakom ‘ograničen’, riječ je o državnoj tajni, sukladno članku 23. Poslovnika predsjednik Sabora je proslijedio taj dokument MIP-u”, rekla je za Index glasnogovornica Luke Bebića. Ivo Sanader otišao je iz svoje kuće ujutro. Iz policije je potvrđeno da je napustio zemlju. “Zbog velikog interesa javnosti te brojnih upita novinara, potvrđujemo da je dr. Ivo Sanader izašao iz Republike Hrvatske danas u 11,10 sati preko MCGP Bregana. U trenutku prelaska državne granice policija nije imala nikakav pravni osnov navedenoj osobi zapriječiti izlazak iz zemlje”, priopćio je MUP. Index doznaje iz slovenske policije kako je Sanadera pratila kćer. Sanader se uzda u austrijsko državljanstvo Novinari u Saboru pitali su Olivera Grbića, ravnatelja policije, kakva je daljnja procedura ukoliko Sanader više nije u Hrvatskoj. “To je hipotetsko pitanje. Pustimo da se odradi ovo u 14:30 pa ćemo rješavati jedno po jedno pitanje”, kaže Grbić. Sanaderova austrijske glasnogovornica Heidi Glück rekla je da s bivšim hrvatskim premijerom danas nije bila u kontaktu. “Osim toga, ne mogu vam reći ništa o današnjem aktualnom slučaju, budući da sam o njemu i sama obaviještena isključivo preko medija”, rekla je za Index. Nagađa se da će Sanader utočište potražiti upravo u Austriji, čiji je državljanin. U 14.40 sati odluka o skidanju imuniteta? Zahtjev je jutros stigao u Sabor, a o Sanaderovu imunitetu raspravljat će se već danas popodne. Sjednica Mandatno imunitetno povjerenstva zakazana je za 14.40 sati. Za sada nema informacija za što se točno tereti Sanadera, no sigurno je da se traži i njegovo pritvaranje. Sanadera se do sada povezivalo s aferama Fimi-media odnosno izvlačenjem novca iz državnih tvrtki, a navodno je ta istraga pred samim krajem. Ključne informacije DORH-u navodno je u svojim iskazima dao bivši ravnatelj Carine i bivši stranački blagajnik HDZ-a Mladen Barišić, a koji osim Sanadera tereti i njegovu desnu ruku u bivšoj Vladi Ratka Mačeka. Bajić i Bošnjaković bez komentara Mladen Bajić nije želio komentirati najave da je uhićenje Ive Sanadera samo pitanje sata. Ministar pravosuđa Dražen Bošnjaković također nije imao komentara. “To je normalna i zakonita procedura”, rekao je Bošnjaković i dodao da eventualno uhićenje Sanadera neće odmoći HDZ-u na idućim izborima. Sanader se ne boji uhićenja Razlog pritvaranja Sanadera može biti i istraga oko crnih fondova u HDZ-u. Isto tako i istraga o malverzacijama u HEP-u o kojima je govorio bivši direktor Ivan Mravak. Bivši premijer jučer se iz SAD-a vratio u Hrvatsku. “Ne bojim se da ću biti uhićen”, rekao je Sanader prije točno mjesec dana na konferenciji za novinare govoreći o optužbama medija o njegovom sudjelovanju u aferama Fimi media, HEP i HAC. Izvor: index.hr Komentar urednika: Dok ministri u Japanu izvode sepuku (ritualno samoubojstvo) zbog toga što vlak sa radnicima zakasni 10min, kod nas kad političari nešto zgriješe pođu malo jahtom po moru, pa se šepire po saboru, pa zdime u Ameriku u “shopping”… Popularity: 1% [?]

