Hrvatska reprezentacija trenutačno ima 998 bodova, tj. 30 više u odnosu na rang-ljestvicu izdanu u kolovozu. U poretku deset najboljih svjetskih reprezentacije dogodile su se dvije promjene. Njemačka je preskočila Brazil na trećem mjestu, a Engleska Urugvaj na šestom. Aktualni svjetski i europski prvaci Španjolci izgubili su 59 bodova u odnosu na prošlu ljestvicu, ali su i dalje vodeći na ljestvici sa 1824 boda, a prate ih Nizozemci sa 1663 i Nijemci sa 1490 bodova. Brazil na četvrtom mjestu ima samo 10 bodova manje od Njemačke, a slijede Argentina, Engleska, Urugvaj, Portugal, Egipat i Čile, koji na 10. mjestu ima samo šest bodova više od Hrvatske. Najveći napredak ubilježila je Crna Gora koja je došla do 40. mjesta, što je napredak za 33 pozicije Slovačka je napredovala za 11 pozicija i skočila na 16. mjesto, šro im je najbolji plasman u povijesti, a od svih reprezentacija koje su trenutno među 50 najboljih, najveći napredak ubilježila je Crna Gora pod vodstvom hrvatskog stručnjaka Zlatka Kranjčara. Pobjede u kvalifikacijama za Euro 2012. godine protiv Walesa u Podgorici i Bugarske u Sofiji, obje s istim rezultatom 1-0, pogurale su Crnogorce na 40. mjesto, što je napredak za 33 pozicije! To je najbolji plasman Crne Gore ikada na FIFA-inoj rang-ljestvici. Spomenimo i da je Francuska pala za šest pozicija, s 21. na 27. mjesto, što je najlošiji plasman ''tricolora'' od uvođenja ove ljestvice 1993. godine. Bosna i Hercegovina je pala za dvije stepenice i sada je 59. reprezentacija svijeta. Što se tiče suparnika hrvatske reprezentacije u kvalifikacijskoj G skupini za Euro 2012. godine, Grčka je ostala na 12. mjestu, sada točno ispod Hrvatske s 25 bodova manje, Izrael je napredovao za dvije pozicije i sada je na 36. mjestu, Latvija je 68. (-19), Gruzija 89. (+21), a Malta 150. (+1). FIFA-ina ljestvica najboljih svjetskih reprezentacija: 1. Španjolska 1824 (0) 2. Nizozemska 1663 (0) 3. Njemačka 1490 (+1) 4. Brazil 1480 (-1) 5. Argentina 1351(0) 6. Engleska 1191 (+1) 7. Urugvaj 1182 (-1) 8. Portugal 1049 (0) 9. Egipat 1034 (0) 10. Čile 1004 (0) 11. Hrvatska 998 (+3) 12. Grčka 973 (0) ... 36. Izrael 721 (+2) ... 40. Crna Gora 684 (+33) ... 59. Bosna i Hercegovina 544 (-2) ... 68. Latvija 494 (-19) ... 89. Gruzija 357 (+21) ... 150. Malta 96 (+1)

