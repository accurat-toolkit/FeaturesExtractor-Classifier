WEBLOG - POSLOVNA PRIMJENA U Bostonu, USA u tijeku je konferencija o mogućnostima primjene weblogova kao dio poslovnih rješenja u poduzećima, ustanovama, i drugim organizacijama. Denis Howell iscrpno izvještava o tome na svom blogu. Konferenciji prisustvuju ljudi koji su upućeni u weblog fenomen od prvih dana. Vode dijalog o tome gdje blogovi imaju smisla za primjenom u nekoj tvrtki , a gdje to nema smisla. Nekako najviše isplivava na površinu korisnost koju weblog može imati u onome što se zove korporativno komuniciranje, odnosi sa javnošću, odnosi sa klijentima, investitorima, dodatan marketinski kanal za prezentaciju proizvoda i usluga. I sve to na neposredan, puno personaliziraniji nacin ( na koji kompanije baš nisu navikle ), što zahtjeva određenu dozu otvorenosti i transparentnosti. Pokušavam si zamisliti kako bi reagirale tvrtke u hrvatskom okruženju kada bi im netko ponudio sljedeće: Zec dolazi u kompaniju koju možemo nazvati PODRAVKA D.D.( pala mi na pamet ) Prezentacija počinje: Vidite, gospodo iz informatičkog odijela kompanije ( tu barijeru mora se prvu prijeći, poslije su na redu egzekutivci ) Vaša kororativna stranica je bezvezna. ( Šok i nevjerica medju publikom jer pretjerujem zbog pozornosti ). 90 posto sadržaja na njoj je statično- jedino situaciju spašava dinamična kutijica sa najnovijim vijestim iz kompanije u nekoliko slova tipa- "Podravka kupila tvornicu konzerviranih krastavaca u Iraku" :-) . Vaša stranica je nevidljiva i loše pozicionirana na tražilicama. Ali vaša stranica je u nečemu dobra: odlična brošura, katalog i mali priručnik recepata, informacijski punkt za investitore, punkt za službene obavijesti koje plasirate kao medijska priopćenja. Korporativna brošura. Zašto onda ne iskoristiti maksimum od te vaše prednosti ? Kako ? Uvedite redovno obnavljani weblog sa sadržajem koji će puniti unamljeni bloger koji će redovno na web pisati prema kategorijama: 1.) što se odgađa unutar kompanije ( personaliziraniji pogled na kompaniju i efektivnije komuniciranje sa javnošću što će kompaniju prikazati kao transparentniju, otvoreniju i ljudskiju - ciljana publika novinari, investitori, studenti, poslovni partneri), 2.) pošto ste prehrambena kompanija izvedite dodatnu vrijednost iz sadržaja vaše web stranice pa dnevno stavite nove recepte , ionako Vam je slogan " Budite kreativni i kuhajte s nama " ( do sada ste povremeno ubacivali recepte, odsada bi mogli dnevno) na čemu bi posjetitelji bili itekako zahvalni a vi bi imali efektivno marketinško mjesto i povećavali lojalnost svojih kupaca . Npr. kuhajte s Podravkinim blogom :-) Takvim birano selektiranim člancima u weblogu unutar Vaše stranice www.podravka.hr dobili biste poboljšano komuniciranje sa svojim okruženjem i povećala razumijevanje i interes javnosti za kompaniju. Osim toga povećali bi svoju vidljivost na webu jer bi Vaša weblog arhiva generirala mnogo referalnog prometa sa tražilica. Naravno, tu bi trebalo riješiti i nekoliko detalja oko toga što je dopušteno da iz kompanije ide van , a što ne. To mora odrediti svaka kompanija za sebe. Sigurno je da poslovno osjetljive informacije ne bi trebale završiti na korporativnom blogu ako bi to donjelo trenutnu štetu kompaniji. Ovo je samo načelno i ilustrativno kako weblog može poboljšati komuniciranje kompanije s okolinom. Tehnički gledano- problema nema. Danas postoje besplatni i jeftini alati za brzo postavljanje weblog stranice i za dan kompanija može dinamizirati svoje postojanje na webu. Ako se ja pitam ove gore navedene stvari ne znači da znam odgovore na pitanja koja sam postavio. Uopće neznam kako bi neka kompanija u našoj sredini reagirala na takve prijedloge. Vjerojatno bi rekli : " A kaj ti mali izmišljaš kotač ? Pa pogledaj , mi na tvrtkinoj web stranici redovno ažuriramo stvari. Što će nama weblog ?" Ha dobro, neće vam više dosađivati. Idem dalje do vašeg konkurenta. Možda se njemu svidi da implementira nešto što vi nemate :-)) A kaj se sekiraš Zec ? Tebi ni u đep ni iz đepa ! Pa da. Idem na ručak.

