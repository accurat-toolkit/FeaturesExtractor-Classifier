Dok oni zahtijevaju određeno vrijeme za razmišljanje, burze žele brzu reakciju, pa je pojačan pritisak na Angelu Merkel, njemačku kancelarku, i Nicolasa Sarkozyja, predsjednika Francuske, da odobre prodaju dugova prije nego što se problemi Grčke prošire na druge europske zemlje. Prodaja duga bi se mogla poklopiti s naporima Grčke i EU-a da se dogovore o mjerama pomoću kojih bi vlada u Ateni mogla umanjiti golemi proračunski deficit. Dvije strane još se ne mogu složiti hoće li plan za smanjenje izdataka i povećanje poreza skresati budžetski deficit Grčke na planiranih devet posto BDP-a tijekom ove godine. WSJ prenosi izjavu visokoga grčkog dužnosnika koji navodi kako njegova zemlja radi na dodatnim mjerama kojima namjerava ispuniti taj zahtjev EU-a. Atena razmatra prodaju državnog duga u visini od 20 do 30 milijardi eura. Taj novac je potreban kako bi Grčka otplatila dugove koji dospijevaju na proljeće. Obveznice u vrijednosti od 22 milijarde eura dospijevaju za naplatu u ožujku i travnju. Najugroženija članica eurozone ove godine mora posuditi oko 54 milijarde eura, a do sada je prikupila 13 milijardi eura. Grčka je razmatrala mogućnost da idućeg tjedna odmah proda dug u vrijednosti između tri i pet milijardi eura. Čak i ako njemačke i francuske banke pristanu otkupiti polovinu planiranog iznosa od 30 milijardi eura, to još uvijek znači da bi investitori u javne obveznice morali otkupiti veliki iznos. (A)

