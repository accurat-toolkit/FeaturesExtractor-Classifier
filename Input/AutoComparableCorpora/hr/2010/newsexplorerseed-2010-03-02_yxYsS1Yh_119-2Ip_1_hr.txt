Autor: Muhamed Mahmutović Milo Đukanović, jedan od najbližih saradnika Slobodana Miloševića, ovih dana pohodio je glavni grad Bosne i Hercegovine, gdje je primljen uz sve počasti. Da, istina je to što ste pročitali Ako niste ranije čuli tu nevjerovatnu vijest, onda je trebate pročitati još jedanput da bi se uvjerili. Uz to Forum Bošnjačkog instituta, vakuf bošnjačkog vakifa Adil-Bega Zulfikarpašića r.a., organizirao mu je predavanje nakon kojeg su mu uručili Povelju počasnog člana Senata ove institucije u kojem su inače do tog dana bili samo Bošnjaci.Ta povelja se dotad dodjeljivala naučnicima i kulturnim radnicima za posebne zasluge. Ovo visoko priznanje Đukanoviću je dodjeljeno baš u sedmici kada se obilježava godišnjica otmice Bošnjaka u Štrpcima kod Prijepolja, koje ima na svojoj savjesti i ovaj uglađeni gospodin, pored hapšenja i deportacije bošnjačkih izbjeglica sa Crnogorskog primorija, čišćenje Bukovice od Bošnjaka, I tako redom. Vijest o toj tužnoj godišnjici objavile su i novine koje uređuje Milorad Dodik, banjalučke "Nezavisne", a ona glasi ovako: "Sedamnaesta godišnjica otmice devetnaest državljana Srbije na željezničkoj stanici Štrpci, koji su kasnije likvidirani nedelako od Višegrada, obilježena je juče..." Ako Dodik ništa dobro ne radi, onda sigurno dobro uređuje spomenute novine, koje i hudi Bošnjaci smatraju nezavisnim, jer se iz ove vijesti ne može ništa razabrati, a to je i bio cilj urednika. Ispada da su ove "državljani Srbije" uhapsili Srbi samo zato što su to bili državljani Srbije, a ne zato što ih je bilo osmanaest Bošnjaka i jedan Hrvat. Likvidirali su ih vojnici republike nastale na genocidu RS, predvođeni Milanom Lukićem (iz teksta se ne razabire odkud oni u vozu Beograd - Bar), a za taj zločin je Nebojša Ranisavljevic dobio petnaest godina zatvora. Dakle, nešto manje od jedne godine za svakog ubijenog. ¤¤¤¤ Dok mi sa svim počastima dočekujemo one koji su učestvovali u agresiji na našu domovinu, Srbija se pokušava dočepati još nekog od onih koji su je branili. Ilija Jurišić truhne u njihovim kazamatima, potpuno zaboravljen od naših političara, a ako se bude pitalo srpskih vlasti pridružit će mu se ovih dana dr. Ejub Ganić, član Predsjedništva za vrijeme agresije na BiH. Po Sarajevu i Banjaluci se nesmetano šeta, recimo Vojislav Koštunica, koji se za vrijeme rata nalazio iznad Sarajeva sa Kalašnjikovom, a naš dr.Ganic ne smije ni po Londonu. On je u Buckingham odveo generaciju studenata, koja je svoje djetinjstvo provela u sarajevskim podrumima dok ih je vojska Miloševića, Ćosića, Bulatovića, Đukanovića i dr. nemilosrdno granatirala sa okolnih brda, koje su sa JNA držali pod okupacijom. Dok Srbija istovremeno negira učešće u agresiji na našu domovinu, Đukanoviču u Sarajevu uručuju Povelju, a za dr. Ganića će na Dan nezavisnosti BiH, upututi molbu za ekstradiciju, kojeg će preko Dr. Ejup Ganić britanskih prijatelja pokušati sprovesti u beogradski centralni zatvor, Ratko Mladić će i dalje mirno igrati stolni tenis. Vladimir Vukčević srpski tužilac za ratne zločine, slavodobitno izjavljuje da "niko za učinjene zločine neće ostati nekažnjen", misleći najvjerovatnije samo na Bošnjake i Hrvate, a naša vlast mudro šuti!!! Sulejman Tihić još sakuplja dokaze protiv tzv. "vehabija" iz Maoče, a ostali se zabavili predizbornim aktivnostima. Dotle se običan narod pita, zašto Srbija raspisuje tjeralice za članovima Predsjedništva BiH iz ratnog perioda, zbog napada na vojsku, koja prema njihovim tvrdnjama, nije njihova?!? Kao da je Ejup Ganic naredio napad na vojnike koji su zauzimali busije po Beogradu, a ne po Sarajevu?! ¤¤¤¤ Još jedan dugogodišnji cirkus u Hagu počeo je juče sa suđenjem Radovanu Kradžiću, koji je poput svog idejnog vođe odmah na početku izjavio da ne brani sebe nego srpski narod. Hoće reći da je genocid i etničko čišćenje u BiH napravio srpski narod, a ne on sa svojom soldateskom! Srpski narod se oglasio preko nezavisnih medija i traži da ga Karadžić ne brani, pogotovo ne onakvim nebulozama da su u BiH ratovali Srbi protiv Srba! Misli Rašo da je manji zločin ako je njegova vojska i policija pobila dvije stotine hiljada "Srba" nego da su u pitanju Bošnjaci, jedini autohton narod na teritoriji BiH, za šta postoji nebrojeno dokaza. Nije ga više briga ni hoće li ga njegovi omrznuti što pobi toliko "Srba", samo da se kako izvuče sa petnaestak godina, a od toga odleži par u švedskom odmaralištu zvanom zatvor, njegov je trenutni cilj, dotad bi Dodik trebao biti na vlasti i doći po njega avionom, kojeg su za te prilike financirali svi građani manjeg bh (č)etniteta! ¤¤¤¤ Šta će se desiti, ako Velika Britanija udovolji Srbiji isporuče joj dr. Ganića? Nije prvi put da su Englezi svezali ruke dr.Ganiću, radili su to i za vrijeme agresije na našu domovinu, sa embargom na uvoz oružja, tj. embargom na odbranu. Može li naša zemlja barem istjerati njihovog ambasadora, ako ne smije da mu stavi lisice na ruke? Trebalo bi da se trese kugla zemaljska nad tom nepravdom, ali od toga neće biti ništa. Ako ga od toga ne spasi američki pasoš ili veze koje sam ima, ne treba da se uzda u pomoć države zbog koje je ostavio lagodan život univerzitskog profesora u SAD. Šta se treba desiti da ne stojimo nakon genocida nad nama pognutih glava? Ko je uopste od nas siguran ma gdje da se nalazio? Mnoštvo pitanja, bez odgovora, a oni koji bi trebali reagovati na ovo, naši politički prvaci se obračunavaju među sobom. Ne volim biti pesimista, to je muslimanima zabranjeno, ali razloga za optimizam nema ni koliko je crno ispod nokta! Neka nam je Allah na pomoći. Amin! Add new comment

