Noam Čomski, vodećim svjetskim ljevičarskim mislilac, opisujući Izrael kao paranoičnu zemlju, "nalik na Južnu Afriku iz šezdesetih godina, u vrijeme kada je shvatila da (zbog aparthejda) postaje država parija i počela slično da reaguje". Čomski je ocjenu izrekao u intervjuu za londonski Tajms (Times), a povodom odluke izraelskih vlasti da mu ne dozvole ulazak na okupirano palestinsko područje Zapadne obale, gdje je pozvan da održi predavanje na Univerzitetu Bir Zeit u gradu Ramali. "Očigledno im se nije dopalo to što sam htio da održim predavanje na palestinskom univerzitetu, a ne u Izraelu", kaže Čomski, koga Tajms opisuje kao kritičara politike Izraela i SAD bez dlake na jeziku. Iako su izraelske vlasti cio događaj opisale kao nesporazum, Čomski kaže da je na granici ispitivan tri sata od strane službenika koji je sve vrijeme bio u kontaktu sa ministarstvom unutrašnji poslova. "Ne znam za druge primere, van totalitarnih država, u kojima se ljudima zabranjuje ulazak zato što žele da održe predavanje", izjavio je Čomski. Londonski dnevnik prenosi da je zabrana ulaska Čomskom na Zapadnu obalu izazvala bijesne reakcije među Palestincima, ali i u Izraelu, gdje je jedan od najtiražnijih dnevnika u komentaru konstatovao kako čitav incident predstavlja pokušaj gušenja slobode u zemlji i otvaranja vrata fašizmu. Čomski je rođen 1928. godine u Filadelfiji od roditelja Jevreja, doseljenih iz istočne Evrope.

