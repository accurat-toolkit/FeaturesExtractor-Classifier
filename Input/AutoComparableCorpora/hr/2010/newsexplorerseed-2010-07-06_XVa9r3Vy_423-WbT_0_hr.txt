Raoul Moat, opasni britanski bjegunac,upucao se za vrijeme pregovora s policijom te je preminuo u bolnici. Moat je bio u bijegu tjedan dana. On je, netom je izašao iz zatvora, iz vatrenog oružja ranio bivšu djevojku i ubio njezinog dečka te upucao policajca u patrolnom automobilu. 37-godišnji Moat se upucao nakon šest sati pregovora s policijom. U policijskom okruženju našao se nakon što je uočen u Rothburyju u petak navečer. 'Policija može potvrditi da je Raoul Thomas Moat preminuo u bolnici rano ujutro' u subotu, objavila je policija. 'Nakon nekoliko sati pregovaranja Moata i policije, čini se, prema raspoloživim informacijama, da se on ubio', dodala je policija. >> Policija na nogama: Pomahnitali ubojica zaprijetio i javnosti Policajci iz cijele Engelske stizali su posljednjih dana u Rothbury, odakle se vodio lov na čovjeka koji je objavio rat policiji. U tom lovu, među dosad najvećim u Britaniji, sudjelovali su i snajperisti, oklopna vozila i stručnjaci za preživljavanje u divljini, a policija je priopćila da je savjet tražila i od vojske. Moatov pohod počeo je u subotu ujutro, nedugo pošto je pušten iz zatvora u Gatesheadu, južno od Newcastlea, gdje je ubio Chrisa Browna (20), novoga mladića bivše djevojke Samanthe Stobbart, koju je ranio. Policija je priopćila da je nakon toga nekoliko kilometara od Newcastlea vatrenim oružjem teško ranio 42-godišnjeg policajca koji je sjedio u patrolnom automobilu. U mnogim porukama koje je ostavljao policiji Moat je poručio kako ga se ne moraju bojati građani, nego policija. Također je rekao kako ne namjerava stati dok ne umre. 'Lovili su me godinama, a sada je moj red', poručio je tada Moat. Vijesti / Svijet WikiLeaks: Uhićen haker zbog napada na stranice tužiteljstva 11.12.2010 / 23:07 Obama izrazio žaljenje stranim čelnicima zbog WikiLeaksa 11.12.2010 / 22:53 Prosvjed za prava životinja s njihovim lešinama u rukama 11.12.2010 / 22:14 Stockholm: U dvjema eksplozijama 1 poginuli, 2 ozlijeđenih 11.12.2010 / 22:08 Vatikan upozorava na vjerodostojnost informacija s WikiLe... 11.12.2010 / 20:02 Snježne oluje izazvale prometni kolaps: Nestao jedan turist 11.12.2010 / 18:54 Podijeli Pošalji komentar

