Autor: Goranka Jureško Objavljeno: 02.05.2010 Stanovici Švedske, Latvije i Estonije uvijek s osmijehom dočekuju kupce i klijente. Kod nas se na osmijehu najviše štedi ZAGREB - Samo 34 posto Hrvata i Pakistanaca udijelit će osmjeh svojim kupcima u trgovinama ili na nekom šalteru banaka, državnih ustanova ili u javnom prijevozu. Nešto su bolji Rusi jer će se njih više od polovice ili točnije 64 posto osmjehnuti ljudima koji traže neku njihovu uslugu, kaže se u istraživanju o nasmješenim i mrzovoljnim nacijama koju je provela Nextep agencija. VEZANE VIJESTI Vijesti Muče nas brige Za razliku od Hrvata i Pakistanaca, Šveđani su čini se uvijek dobre volje. Njihovi prodavači, konobari, službenici udijelit će osmijeh gotovo uvijek jer to čini njih čak 87 posto. Slično je i u Latviji gdje s osmijehom dočekuje potecijalne kupce ili klijente čak 86 posto djelatnika, a u Estoniji to čini njih 84 posto. Lako njima, reći će Hrvati, pa njih ne muče “mjere za gospodarski oporavak”, ukidanje božićnica, regresa, otkazi... Pa to ništa ne košta Drugim riječima, u nas je razloga za “depru” istina poprilično, no možda bi po koji osmijeh viška izazvao lančanu reakciju dobre volje. No, sad imamo i dokaz da smo škrti čak i na onom što ništa ne košta, a mogu dati svi - na osmijehu. Dmitry Levitski iz Retail Traning Group kaže kako se ljubaznost ipak ne može naučiti. Ili jesi ili nisi ljubazan. No, Levitsky kaže da bi to trebao biti među ostalim i posao menadžera u tvrtkama. I suvremena psihologija kaže kako negativni “odgoj” djelatnika, držanje pod stresom i nenagrađivanje, pa makar samo komplimentom o dobro obavljenom poslu, nije dobar način komunikacije. Broj preporuka: 39 Objavi na Facebooku Više o... FACEBOOK KOMENTARI

