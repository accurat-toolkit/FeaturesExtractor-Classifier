15/07/2010 Petrovaradinska utvrda u Novom Sadu mjesto je koje je postalo glavna lokacija u kalendaru europskog rock and rolla. Bojana Milovanović za Southeast European Times iz Beogtrada – 15/07/10 Festival je uključivao 600 izvođača na 20 pozornica. [Exit.org] Faith No More, Mika, Chemical Brothers i Placebo samo su neki od sastava čije nastupe treba izdvojiti na ovgodišenjhem festivalu Exit u Novom Sadu. Ukupno, 600 izvođača na 20 pozornica oduševilo je publiku na Petrovaradinskoj utvrdi između 8. i 11. srpnja. Exit je jedna od najpoznatijih srpskih manifestacija, privlačeći ljubitelje iz cijelog svijeta. Organizatori kažu kako je najveći broj posjetitelja ove godine došao iz zapadne Europe. Britanski ljubitelji glazbe tradicionalno su lojalni Exit-u. Oko 10.000 posjetitelja iz Velike Britanije došlo je ovog puta. Mnogi su došli u Novi Sad nekoliko dana prije festivala i planirali ostati nakon njega. Glazba, kažu oni, nije jedina atrakcija Srbije. "Pljeskavice su nevjerojatno ukusne", izjavio je 29-godišnji Paul iz Londona. "Također sam kušao medicu. Mislim kako ću ponijeti barem jednu bocu natrag u London. Zamijetio sam kako je sve u Srbiji prilično jeftino". "Ovo je moj treći boravak ovdje; ozračje je fenomenalno", kazao je 27-godišnji Joshua iz Londona, dodajući kako je Exit sjajna prigoda za upoznavanje ljudi iz različitih dijelova svijeta. "Koncerti su sjajni, ali dojma sam da su čak bolji tulumi koji se organiziraju ovdje u kampu. Upoznali smo Srbe koji su potpuno ludi i sjajno se provode. Neki Mađari iz Szegedina su u šatoru pokraj našeg, i oni su također super". Festivalu su također nazočili ljubitelji s cijelog Balkana. Među izvođačima bilo je nekoliko regionalnih sastava, uključujući Ringnišpil iz Novog Sada, Repetitor iz Beograda, Lollobrigida iz Hrvatske, i Elvis Jackson iz Slovenije. Slični članci Loading Marko, 21, iz Hrvatske, došao je na festival prvi puta. "Kupit ću ulaznice za Exit sljedeće godine koliko sutra", kazao je. "Svidjele se mi se srpske djevojke; one su prelijepe". Dalibor, 24-godišnji Sarajlija, na Exitu je četvrti puta u nizu. "Mislim kako je Mika imao najzabavniji nastup. Tako je dobro komunicirao s gledateljima", kazao je. "Faith No More također su bili sjajni; njihov nastup bio je eksplozivan". "Ovogodišnji izvođači nisu baš po mom ukusu, ali sam ovdje zbog zabave i društva i ne žalim", izjavio je 24-godišnji Mirza također iz Sarajeva. Ovaj tekst poručio je SETimes.com. Loading Glasovanje Loading Your email has been sent.

