David Ferrer je nakon pet setova uspio eliminirati Francuza Jeremyja Chardyja. Ferrer je morao i ranije završiti meč, imao je 2-0 u setovima i sve u svojim rukama, međutim dopustio je Chardyju povratak u meč i ovaj je odveo susret u peti set. Tamo je ipak u završnici Ferrer uspio oduzeti servis i upisati pobjedu. Francuz je bio agresivniji, pokušao je češće doći do izravnih poena, međutim nije bio posebno precizan i uz puno pogrešaka je izgubio meč. Chardyju nije na kraju pomogao 21 as, uz njih je upisao i deset dvostrukih servis pogrešaka. Brži i koncentriraniji od Ferrera bio je Robin Söderling. On je za protivnika imao Brazilca Thomaza Belluccija koji mu na kraju nije stvorio previše problema. Šveđanin je slavio u tri seta uz nešto veće muke u trećem setu u kojem je spašavao jedine break lopte, a na kraju je kod 6:5 ipak uspio oduzeti protivniku servis i stići do pobjede. David Ferrer: "Sada me očekuje vrlo težak meč, protiv Söderlinga nije lako igrati. Söderling servira jako dobro i igra vrlo brzo. Morat ću biti jako koncentriran i servirati s visokim postotkom ubačaja prvog servisa." Paul-Henri Mathieu ponovio je uspjeh iz 2007. godine te je ponovno dohvatio četvrto kolo Wimbledona. Još jednom je Francuz kaznio brojne pogreške protivnika, ovaj put je to bio Nizozemac Thiemo de Bakker,l te se plasirao dalje. De Bakker je jako dobro servirao, pogodio je 32 asa, međutim nije imao dovoljno koncentracije u izmjenama i u vrlo tijesnom susretu upisao je poraz. Bez obzira na ovaj poraz i on može biti zadovoljan svojim nastupom u ovogodišnjem izdanju Wimbledona. Fabio Fognini puno je napravio prolaskom u treće kolo. Iznenadio je Fernanda Verdasca, bio je bolji i od Michaela Russella, ali protiv Juliena Benneteaua nije išlo. Francuz je upisao pobjedu u četiri seta te tako nastavio sjajan wimbledonski niz. Dosad mu je u Londonu drugo kolo bilo maksimalan domet, međutim ove godine igra odlično i već je u četvrtom kolu. Dobar dan za Francuze nastavio je Jo-Wilfried Tsonga glatkom pobjedom protiv Nijemca Tobiasa Kamkea. Tsonga je s lakoćom uzeo prva dva seta, u trećem je bilo nešto više problema, ali u 13. igri je imao lagan posao i sa 7:1 u tie-breaku završio priču. Kamke je pružio koliko je objektivno mogao, a trenutno je ipak dosta lošiji igrač od Tsonge. Robin Söderling: "Prepun sam samopouzdanja, odigrao sam tri kola protiv tri neugodna protivnika i još uvijek nisam izgubio servis. Danas sam možda imao malo sreće da ne izgubim treći set, ali bez obzira, jako sam zadovoljan. Mislim da igram jako dobro, možda sam prije znao odigrati bolji meč na ovoj podlozi, ali nisam igrao ovako dobro u kontinuitetu." Uz puno muke Rafael Nadal je eliminirao Philippa Petzschnera. Nadal je gubio 2:1 u setovima, ali onda je preuzeo stvari u svoje ruke i otišao do pobjede. U odlučujućem petom setu napravio je break u pravo vrijeme, kod 4:3 te mirno odservirao do pobjede. Nikakvih problema nije imao Andy Murray koji je iskoristio povoljan ždrijeb u trećem kolu i lako slavio. Gilles Simon nije loš igrač, ali trenutno je vrlo daleko od prave forme i nije mogao Murrayu pružiti pravi otpor. Posebno je to bilo vidljivo u prvom setu u kojem ga je Britanac posve nadigrao. Wimbledon, tenisači, treće kolo: David Ferrer (Španjolska, 9) - Jeremy Chardy (Francuska) 7:5, 6:3, 4:6, 3:6, 7:5, Robin Söderling (Švedska, 6) - Thomaz Bellucci (Brazil, 25) 6:4, 6:2, 7:5, Paul-Henri Mathieu (Francuska) - Thiemo de Bakker (Nizozemska) 7:6(5), 7:6(6), 6:7(8), 6:4, Julien Benneteau (Francuska, 32) - Fabio Fognini (Italija) 6:4, 6:1, 4:6, 6:3, Jo-Wilfried Tsonga (Francuska, 10) - Tobias Kamke (Njemačka) 6:1, 6:4, 7:6(1), Rafael Nadal (Španjolska, 2) - Philipp Petzschner (Njemačka, 33) 6:4, 4:6, 6:7(5), 6:2, 6:3, Andy Murray (Velika Britanija, 4) - Gilles Simon (Francuska, 26) 6:1, 6:4, 6:4, Sam Querrey (SAD, 18) - Xavier Malisse (Belgija) 6:7(4), 6:4, 6:2, 5:7, 9:7. Wimbledon, muški parovi, prvo kolo: Colin Fleming/Kenneth Skupski (Velika Britanija/Velika Britanija) - Arnaud Clement/Nicolas Mahut (Francuska/Francuska) 7:6(4), 6:4, 3:6, 7:6(4). Wimbledon, muški parovi, drugo kolo: Chris Eaton/Dominic Inglot (Velika Britanija/Velika Britanija) - Daniel Nestor/Nenad Zimonjić (Kanada/Srbija, 1) 7:5, 5:7, 7:6(4), 6:7(3), 8:6, Carsten Ball/Chris Guccione (Australija/Australija) - Marcelo Melo/Bruno Soares (Brazil/Brazil, 15) 6:2, 6:3, 6:7(2), 7:6(6), Yen-Hsun Lu/Janko Tipsarević (Kineski Tajpeh/Srbija) - Mariusz Fyrstenberg/Marcin Matkowski (Poljska/Poljska, 6) 3:6, 6:3, 4:6, 7:5, 12:10, Sanchai Ratiwatana/Sonchat Ratiwatana (Tajland/Tajland) - Thiemo de Bakker/Robin Haase (Nizozemska/Nizozemska) 6:4, 7:6, 4:6, 6:2. Wimbledon, mješoviti parovi, prvo kolo: Jordan Kerr/Katerina Bondarenko (Australija/Ukrajina) - Johan Brunstrom/Timea Bacsinszky (Švedska/Švicarska) 6:4, 6:4, Kenneth Skupski/Elena Baltacha (Velika Britanija/Velika Britanija) - Michal Mertinak/Andrea Hlavačkova (Slovačka/Češka) 6:2, 6:3, Colin Fleming/Sarah Borwell (Velika Britanija/Velika Britanija) - Christopher Kas/Vania King (Njemačka/SAD) 6:3, 6:4, Martin Damm/Vladimira Uhlirova (Češka/Češka) - Dušan Vemić/Flavia Pennetta (Srbija/Italija) 4:6, 6:3, 7:5. Wimbledon, mješoviti parovi, drugo kolo: Maks Mirnji/Alisa Klejbanova (Bjelorusija/Rusija, 7) - Juan Ignacio Chela/Gisele Dulko (Argentina/Argentina) 7:6(2), 6:3, Julian Knowle/Jaroslava Švedova (Austrija/Kazahstan) - Oliver Marach/Nuria Llagostera Vives (Austrija/Španjolska, 4) 6:2, 6:2, Marcelo Melo/Rennae Stubbs (Brazil/Australija, 10) - Horia Tecau/Monica Niculescu (Rumunjska/Rumunjska) 6:3, 6:2, Bruno Soares/Su-Wei Hsieh (Brazil/Kineski Tajpeh) - Robert Lindstedt/Ekaterina Makarova (Švedska/Rusija, 13) 7:6(5), 6:4, Daniel Nestor/Bethanie Mattek-Sands (Kanada/SAD, 6) - Bob Bryan/Lindsay Davenport (SAD/SAD) 6:4, 3:6, 11:9, Dmitrij Tursunov/Vera Duševina (Rusija/Rusija) - Mahesh Bhupathi/Liezel Huber (Indija/SAD, 3) 6:2, 3:6, 6:3, Lukaš Dlouhy/Iveta Benešova (Češka/Češka, 9) - Andre Sa/Vera Zvonareva (Brazil/Rusija) 6:7(4), 6:4, 6:4, Wesley Moodie/Lisa Raymond (Južna Afrika/SAD, 11) - Eric Butorac/Olga Govorcova (SAD/Bjelorusija) 6:3, 7:6(3), Mariusz Fyrstenberg/Zi Yan (Poljska/Kina, 8) - Santiago Gonzalez/Klaudia Jans (Meksiko/Poljska) 7:6(5), 6:3.

