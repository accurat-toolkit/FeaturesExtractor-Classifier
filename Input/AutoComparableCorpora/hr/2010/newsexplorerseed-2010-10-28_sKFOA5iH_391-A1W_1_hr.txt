Autor: Antonija Handabaka Objavljeno: 28.10.2010 Francuska namjerava početi s povlačenjem iz Afganistana 2011., no tvrdi da to nije povezano s najnovijom prijetnjom PARIZ - Francusko ministarstvo vanjskih poslova objavilo je jučer da bi nova poruka Osame bin Ladena, koji ovaj put prijeti francuskim državljanima, mogla biti autentična. U snimci objavljenoj na portalu arapske TV-postaje al-Jazeere, glas, za koji se tvrdi da pripada vođi al-Qa’ide, najavljuje ubijanje Francuza ako se ta zemlja ne povuče iz Afganistana i ne ukine zabranu muslimanskog vela. VEZANE VIJESTI Vijesti Francuski parlament je, podsjetimo, donio zabranu nošenja velova koji prekrivaju lice u javnosti, što će se početi primjenjivati od travnja, a u Afganistanu i njegovoj blizini se nalazi 4000 francuskih vojnika. - Ne možete sudjelovati u okupaciji naše zemlje, pomagati Amerikancima da ubijaju naše žene i djecu, a živjeti u miru i sigurnosti. Kao što ubijate i vas će ubijati. Kao što otimate i vas će otimati, stoji u poruci. Nedavna otmica petorice Francuza u Nigeru, za što je odgovornost preuzeo navodni ogranak al-Qa’ide u Sjevernoj Africi, izvedena kao upozorenje, ističe se. Francuski ministar vanjskih poslova Bernard Kouchner to odbacuje. - Ne vjerujem da bin Laden ima puno utjecaja na militante u Sjevernoj Africi. Samo se okoristio tom situacijom. Bin Laden danas nije moćan kao što je bio, izjavio je Kouchner, ali i istaknuo kako je Francuska i dalje u stanju pripravnosti zbog opasnosti od terorističkih napada. Broj preporuka: 4 Objavi na Facebooku Više o... FACEBOOK KOMENTARI

