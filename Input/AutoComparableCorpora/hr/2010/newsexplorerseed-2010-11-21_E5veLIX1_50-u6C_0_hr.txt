Američki predsjednik Barack Obama u četvrtak je proglasio ratifikaciju američko-ruskog sporazuma o smanjivanju nuklearnog naoružanja, poznatog kao Novi START, 'imperativom nacionalne sigurnosti', kazavši da Senat mora djelovati na posljednjoj sjednici u starom sazivu, prije prekida rada za božićne blagdane. Barack Obama (Foto: Pixsell) Obama je izrazio uvjerenje da će u Senatu biti dovoljno glasova za ratifikaciju sporazuma START, podsjetivši da je svaki američki predsjednik od Ronalda Reagana dobio potporu za takve sporazume. Senatu treba dvotrećinska većina od 67 glasova za ratifikaciju Novog STARTA, što se činilo prilično izvjesnim do srijede kada je senator Jon Kyl iz Arizone, glavni republikanski pregovarač u Senatu, povukao svoju suglasnost da se sporazum ratificira na posljednjoj sjednici u ovoj godini. Povezujući ratifikaciju START-a s izdvajanjem dodatnih sredstava za vojno-industrijski kompleks, namijenjenih modernizaciji američkog nuklearnog arsenala, Kyle je zatražio da se ozbiljna rasprava o sporazumu i ratifikacija ostavi novom sazivu Senata. Demokrati u sadašnjem sazivu imaju 59 od 100 mjesta, a u novom će sazivu imati šest mjesta manje, pa će im iduće godine biti teže osigurati većinu za ratifikaciju. Dajući izjavu iz Bijele kuće, Obama se okružio s bivšim državnim tajnicima i ministrima obrane iz obiju stranaka, koji svi podržavaju START, te s čelnicima svoje administracije. Bijela kuća je na sastanak u četvrtak pozvala bivše državne tajnike Madeleine Albright, Jamesa Bakera i Henrya Kissingera, bivše ministre obrane Williama Cohena i Williama Perrya te bivšeg savjetnika za nacionalnu sigurnost Brenta Scowcrofta, kako bi pokazala kako je ratifikacija Novog START-a nacionalni interes te da nema mjesta stranačkom nadmetanju. Obama je naglasio da si SAD 'ne može priuštiti kockanje' sa sposobnošću da provjerava strateški nuklearni arsenal Rusije, što je središnji element sporazuma. Također je upozorio da SAD ne može risikirati gubitak potpore Moskve u drugim pitanjima nacionalne sigurnosti, uključujući pritisak na Iran zbog njegova navodnog nastojanja da proizvede nuklearno oružje. 'Tu se ne radi o politici. Radi se o nacionalnoj sigurnosti. To nije pitanje koje što se može odgoditi', upozorio je Obama u izjavi iz Rooseveltove sobe Bijele kuće. Na upit novinara ima li dovoljno glasova u Senatu, Obama je odgovorio: 'Uvjeren sam da bismo trebali biti u mogućnosti dobiti glasove'. Sporazumom bi se nuklearni arsenali SAD i Rusije smanjili na po 1.550 strateških nuklearnih bojevih glava sa sadašnjih 2.200, te utvrdile nove procedure za međusobne preglede arsenala. Obamina administracija obećala je uložiti 80 milijardi dolara u medernizaciju nuklearnog arsenala u idućih 10 godina, a prošloga petka je ponudila dodatnih 4,1 milijarde dolara u idućih pet godina, kako bi pridobila senatora Kylea i glasove republikanaca za ratifikaciju. (Hina) Vijesti / Svijet VIDEO: Čudom preživjeli strašan sudar 11.12.2010 / 11:01 Amerikanci testirali top koji ispaljuje projektil brzinom... 11.12.2010 / 10:41 Preživjela pad s 12. kata pa optužena za pokušaj samouboj... 11.12.2010 / 08:15 Richard Holbrooke završio u bolnici 11.12.2010 / 07:27 Skulptura stara 4.400 godina prodana za 16,8 milijuna dolara 10.12.2010 / 22:22 Oštećeni kruzer sretno uplovio u Argentinu 10.12.2010 / 21:01 Podijeli Pošalji komentar

