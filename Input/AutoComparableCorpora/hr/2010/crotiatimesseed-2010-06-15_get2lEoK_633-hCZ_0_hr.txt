DEBLOKADU pristupnih pregovora između EU i Hrvatske, koju je predložila Francuska, koja predsjeda Unijom, slovenski premijer Borut Pahor je praktički odbacio. On je u Bruxellesu u izjavi za slovenske medije ionako zategnute odnose između Hrvatske i Slovenije, još dodatno zaoštrio. Samouvjereno je zaključio kako je pravna služba slovenskog ministarstva vanjskih poslova napravila prijedlog teksta, koji je prema njegovim riječima "vodootporan" te osim toga vrlo jasan i zahtjevan. Izrazio kako ne očekuje manje od toga da Francuzi serviraju Zagrebu, da ga Sanader potpiše te se pismeno očituje na prijedlog francuskog Predsjedništva. Povrh svega toga, Pahor očekuje da se sve to zabilježi u zaključcima Vijeća EU te dodaje kako tada slovenska strana ne bi više imala razlog za strah od hrvatskih spisa kojima se po njima predodređuje granica između dvije zemlje. Pahor je zaključio da ukoliko se ti uvjeti ne ispune, neće biti ni otvaranja ostalih pregovaračkih poglavlja u pristupnim pregovorima Hrvatske s EU tj. Hrvatska bi se našla u mrtvim pregovaračkim vodama. Sanaderu je poručio da s njim telefonski nema o čemu razgovarati i reći mu više od onoga što je rekao pred medijima. Odluka o integraciji europskih ustupaka Irskoj u Ugovor o pristupanju Hrvatske EU mogla bi znatno ubrzati postupak ratifikacije i onemogućiti novi ciklus "poltike uvjetovanja" tj. onemogućiti ponavljanje situacije slične onoj koja se javila uz ratifikaciju Sporazuma o stabilizaciji i pridruživanju kada su neke države odlagale ratifikaciju uvjetujući je suradnjom Hrvatske s ICTY. Sada se i datum pristupanja 2011. ne čini neostvarivim. Mogući kalendar je slijedeći: U zaključcima Europskog vijeća od 12. 12. 2008. ne spominje se ova opcija. Ali problem je već ušao na velika vrata u Europsku politiku. Na primjer na blogu Financial Timesa. Ili npr. na stranicama Deutsche Welle gdje se može vidjeti što je točno rekao g. Sarkozy. Dok ovo pišem nije mi potpuno jasno temelji li g. Sarkozy svoju izjavu na odluci ili gentelmenskom sporazumu u okviru Europskog vijeća. Međutim, ukoliko doista jamstva za Irsku budu integrirana u Ugovor o pristupanju Hrvatske, tada Hrvatska dobiva mogućnost "veta" kojim se može suprotstaviti slovenskoj blokadi i prijetnji referendumom o članstvu Hrvatske u EU. Budući da Ugovor o pristupanju moraju ratificirati sve države članice i Hrvatska, u takvoj situaciji, Hrvatska bi mogla odbiti ratifikaciju Ugovora o pristupanju, ali i njegovog sastavnog dijela koji bi sadržavao jamstva za Irsku. Time bi došao u pitanje i sporazum koji je Europsko vijeće postiglo 12. prosinca 2008. koji je prihvaćen zaključcima Europskog vijeća. Drugim riječima, slovensko ustrajanje na blokadi hrvatskog pristupa razorilo bi i osnove budućeg razvoja Europske unije što nije realno očekivati.

