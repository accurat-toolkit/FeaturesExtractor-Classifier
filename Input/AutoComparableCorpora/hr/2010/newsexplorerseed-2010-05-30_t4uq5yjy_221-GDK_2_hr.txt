"Želimo zaustaviti curenje nafte, očistiti je i pomoći ljudima da vrate normalan život i sredstva za život. Na naftnu mrlju odgovaramo kao na ono što jest - napad na našu obalu, naše ljude, regionalno gospodarstvo i zajednice kao što je ova", rekao je Barack Obama novinarima tijekom posjeta Grand Isleu u Louisiani. Obama je naglasio da je naložio povećanje radne snage na Zaljevskoj obali, kako bi se bolje nosili s masivnom naftnom mrljom, najvećom u povijesti SAD-a. Za 48 sati znat ćemo je li BP zaustavio istjecanje nafte (28.05.2010.)više On je najavio da će se utrostručiti radna snaga na mjestima gdje je nafta stigla na obalu ili će se to dogoditi u iduća 24 sata, što bi trebalo pomoći da se brže obuzda naftna mrlja i na minimum smanji vrijeme u kojem se nafta nalazi na obali. Također je najavio isporuku dodatnih kilometara zaštitnih plutajućih ograda, i svu drugu potrebnu opremu i sredstva za obuzdavanje i čišćenje zagađenja naftom. Obama drugi puta posjećuje regiju u 39 dana koliko traje istjecanja nafte iz uništenih instalacija bušotine Deepwater Horizon, nad kojom je eksplodirala i potonula naftna platforma 20. travnja, uz 11 smrtno stradalih radnika. Korporacija British Petroleum (BP), vlasnica koncesije nad bušotinom Deepwater Horizon, trenutačno izvodi operaciju koju naftaši nazivaju "top kill" - pumpanje isplake (mulja) i cementa u bušotinu kako bi se potisnula nafta i bušotina zatvorila. O uspjehu operacije znati će se tijekom vikenda. Ako operacija BP-a ne uspije, Obama je izrazio spremnost da angažira vrhunske stručnjake iz svijeta i SAD-a, na čelu s američkim ministrom energetike i dobitnikom Nobelove nagrade za fiziku Stevenom Chuom, koji su spremni za intervenciju. BP će blatom zatvoriti rupu iz koje istječe nafta (27.05.2010.)više "Ja u konačnici preuzimam odgovornost za rješavanje ove krize", rekao je Obama, ističući da je savezna vlada naložila BP-u da podmiri troškove nastale mrljom, te kako će biti učinjeno sve da se stanovnicima, malim poduzetnicima i poduzećima nadoknadi ono što je izgubljeno i pomogne im da se oporave od posljedica zagađenja. "Ovdje sam da bih vam rekao da niste sami, nećete biti napušteni i ostavljeni. Kamere u jednom trunutku mogu otići, mediji se mogu zasititi priče, no mi nećemo, mi smo na vašoj strani i ostat ćemo do kraja. Nastavit ćemo dok se ne zaustavi curenje nafte, dok ne očistimo obalu, a vaše zajednice ponovo budu cjelovite. To je moje obećanje, kao i cijele zemlje", rekao je Obama. Dok je američki predsjednik helikopterom letio iz New Orleansa do Port Fourchona, na moru se nije vidjela nafta, no to se promijenilo kada je došao na plažu Fourchon, na koju je more nanijelo naftu i katranske kugle. Nakon obilaska plaže u pratnji zapovjednika Obalne straže admirala Thada Allena i novinara, Obama je posjetio postaju Obalne straže u obližnjem Grand Isleu, gdje su ga dužnosnici pobliže obavijestili o stanju, a sastao se i s guvernerima ugroženih obalnih država Louisiane, Floride i Alabame. Prethodni članci: BP je znao da bi Deepwater Horizon mogao eksplodirati! (26.05.2010.) BP će za eko-katastrofu platiti 500 milijardi dolara! (14.05.2010.) Hina|Danas.hr 29.05.2010.

