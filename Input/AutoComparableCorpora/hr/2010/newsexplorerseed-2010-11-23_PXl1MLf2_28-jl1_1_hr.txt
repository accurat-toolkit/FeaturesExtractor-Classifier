Dow Jones oslabio je 0,22 posto, na 11.178,58 bodova, S&P 500 spustio se 0,16 posto, na 1.197,84 boda dok je jedini u plusu bio Nasdaq koji je ojačao 0,54 posto, na 2.531,78 bodova. Banke su bile najveće gubitnice u sastavu Dow Jonesa. Bank of America potonula je 3,1 posto a JPMorgan se spustio 2,3 posto. CBOE index volatilnosti porastao je iznad 18 bodova. dolar se spustio 0,7 posto u odnosu na euro i 0,2 posoto u odnosu na jen. Barle nafte spustio se ispod 81 dolara, dok je zlato ojačalo iznad 1.357 dolara za uncu. Gubitnik dana bio je bankarski sektor nakon informacije kako je FBI počeo istragu dvaju hedge fondova Diamondback Capital Management i Level Global Investors zbog insajderske trgovine. U priopćenju u vezi ovog slučaja navodi se i Goldman Sachs pa su njegove dionice potonule 3,4 posto, na 161,05 dolara. Osim toga, banke je pritisnulo i izvješće Barclays Capitala prema kojem će bankama nedostajati 100 do 150 milijardi dolara zbog usklađivanja sa standardima Basela III. Ta je informacija srezala Wells Fargo dva posto dok je Citigroup oslabio 1,9 posto. Tehnološke i maloprodajne dionice bile su danas jedini pravi dobitnici. S&P Retail Index ojačao je 1 posto, nakon što je nacionalno istraživanje MasterCarda pokazalo kako je većina maloprodajnih kategorija ojačala u odnosu na prošlu godinu. Prodaja je u predlablagdanskoj trgovini (zaključno s 13. studenoga) porasla gotovo 10 posto. To je podiglo dionice u sektoru pa je Zumiez uzletio 7 posto, a JCrew i buckle su skočili po 3,2 posto. U tehnološkom sektoru najviše pozornosti izaziva Hewlett-Packard koji će objaviti rezultate kasnije večeras, a njegove su dionice ojačale 1,8 posto. Dionice Novella katapultirane su 6,4 posto nakon što je potvrđeno da će kompaniju preuzeti Attachmate za 2,2 milijarde dolara. Novell je bio i najveći dobitnik u sastavu S&P 500 indeksa. U ovom je sektoru sjajno prošapo i SanDisk čije su dionice uzletjele 6,5 posto nakon što je Robert W. Baird podigao preporuke i podigao ciljanu cijenu dionica s 42 na 56 dolara.

