Rođena sam u Splitu gdje sam završila srednju školu „Opću gimnaziju“. Studij psihologije na Odjelu za psihologiju upisala sam 1996. godine na Filozofskom fakultetu u Zadru, Sveučilišta u Splitu. Diplomirala sam u travnju, 2001. godine (naslov diplomske radnje: „Strategije suočavanja, samopoštovanje i anksioznost kod djece s astmom“). U periodu od 2002. do 2004. godine sam bila student na Poslijediplomskom znanstvenom studiju psihologije na Filozofskom fakultetu Sveučilišta u Zagrebu. U svibnju, 2007. godine obranila sam na Odsjeku za psihologiju Filozofskog fakulteta u Zagrebu magistarsku radnju pod naslovom „Uloga determinanti roditeljskog ponašanja u objašnjenju internaliziranih i eksternaliziranih problema u djece“. U periodu od 2002. do 2003. godine radila sam kao psiholog u nevladinoj udruzi - Centar za psihosocijalnu pomoć ženama „Stope nade“ u Obrovcu. U periodu od 2003. do 2006. godine sam radila kao istraživač na znanstvenoistraživačkom projektu Psihosocijalni aspekti psihopatologije u djetinjstvu i adolescenciji, a od 2006. godine kao istraživač na projektu Psihosocijalni aspekti zdravlja djece i adolescenata glavnog istraživača prof.dr.sc. Anite Vulić-Prtorić. Godine 2004. sam se uključila aktivno u Unicefov projekt „Za sigurno i poticajno okruženje u školama“ te stručnim usavršavanjem iz područja prevencije vršnjačkog nasilja stekla status UNICEF-ove mentorice za škole koje su bile uključene u projekt. Završila sam početni stupanj Praktikuma iz bihevioralno kognitivne terapije u sklopu Hrvatskog udruženja za bihevioralno-kognitivne terapije. Sudjelovala sam na nekoliko međunarodnih i domaćih znanstveno-stručnih skupova na kojima sam prezentirala svoja istraživanja. Na Odjelu za psihologiju Sveučilišta u Zadru sudjelujem u izvođenju nastave na Katedri za kliničku psihologiju. BIBLIOGRAFIJA Macuka, I. (2008). Uloga dječje percepcije roditeljskog ponašanja u objašnjenju internaliziranih i eksternaliziranih problema, Društvena istraživanja 17 (6), 1179-1202. Burić, I.; Macuka, I.; Sorić, I.; Vulić-Prtorić, A. (2008). Samopoštovanje u ranoj adolescenciji: važnost uloge roditeljskog ponašanja i školskog dostignuća, Društvena istraživanja 17(4-5); 887-906. Macuka, I. (2008). Skala percepcije roditeljskog ponašanja - SPRP, u Penezić Z. i sur. (ur) Zbirka psihologijskih skala i upitnika IV., Odjel za psihologiju Sveučilišta u Zadru, str. 23-35. Macuka, I. (2007). Skala percepcije roditeljskog ponašanja – procjena valjanosti, Suvremena psihologija, 10 (2) 179-199. Macuka, I. Vulić-Prtorić, A. (2007). Family determinants of childhood asthma, 15th psychology Days in Zadar: Book of Selected Proceedings, University of Zadar, 213-221. Macuka I. (2006). Skala bračnog lokusa kontrole, u Ćubela-Adorić i sur. (ur) Zbirka psihologijskih skala i upitnika III., Odjel za psihologiju Sveučilišta u Zadru, str.41-49. Vulić-Prtorić A., Macuka I. (2006). Family and coping factors in the differentation of childhood anxiety and depression, Psychology and Psychotherapy: Theory, Research and Practice, 79, 199-214. Macuka I. (2004). Skala percepcije obiteljskih odnosa, u Proroković A. i sur. (ur) Zbirka psihologijskih skala i upitnika II., Odjel za psihologiju Sveučilišta u Zadru, str. 33-37. Vulić-Prtorić A., Macuka I. (2004). Anksioznost i depresivnost: fenomenologija komorbidnosti, Suvremena psihologija, 7 (1) 45-64. Vulić-Prtorić A., Macuka I. (2005). Stresni životni događaji i depresivnost u adolescenciji u odnosu na konzumiranje sredstava ovisnosti, u Miharija M. i sur. (ur.) Borba protiv ovisnosti – borba za zdravu obitelj – Zbornik radova, Zagreb: Vlada RH, Ured za suzbijanje zlouporabe opojnih droga, 437-444. Moranduzzo, I., Vulić-Prtorić, A. (2002). Strategije suočavanja, samopoštovanje i anksioznost kod djece s astmom, Razdio filozofije, psihologije, sociologije i pedagogije, 41 (18), 143-159. Copyright 2007 by My Website Terms Of Use Privacy Statement DotNetNuke® is copyright 2002-2010 by DotNetNuke Corporation

