Karbonska jurilica RC 44 imena Aligator 2 skipera Vojislava Radivojevića pobjednik je 79. Mrdujske regate krstaša. Posada iz Beograda je za 3 sata i 18 minuta projedrila rutu od Splita pa oko otočića Mrduje te nazad u cilj podno splitskog Sustipana, u dužini 22 nautičke milje. No ova ruta se itekako pokazala zahtjevnom budući se startalo po 7 čvorova istočnjaka, koji je okrenuo na jugoistočnjak i pojačao na 10 do 12 čvorova, da bi nakon što je većina flote od 229 prijavljena broda okrenula Mrduju - jednostavno – izdušio.U toj bonaci praćenom kišom najbolje se snašao Aligator 2 sa taktičarem Minskim Fabrisom, našim proslavljenim jedriličarom članom splitskog Labuda, klubom organizatorom Mrdujske regate, najstarije i najmasovnije utrke krstaša. U jedrenom vremenu, u prolazu kroz cilj tek nakon sat vremena od ulaza Aligatora 2, projedrili su dva maxi krstaša – Dracomerx skipera Marka Marinovića, te Shining Umago-Maxi kormilara Željka Perovića-Hucka, ispred Barba Branka kojim je kormilario Zlatan Filip Zoričić.Inače, najbrži u jedrenom vremenu, ali van konkurencije bio je katamaran Tornado, kormilara Igora Piacuna i flokiste Ravija Copića, koji su u cilj ušli u 14 sati i 10 minuta

