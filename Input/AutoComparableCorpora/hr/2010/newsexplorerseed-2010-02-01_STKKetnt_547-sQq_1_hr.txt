Sprema se nova verzija filma 'Zvijezda je rođena', pa se traže i zvijezde novog doba. Priča se da bi glavnu žensku ulogu trebala preuzeti Beyonce Knowles koja je nedavno osvojila hrpu glazbenih nagrada Grammy, a ta pjevačica već ima i zavidnu filmografiju ('Cadillac Records', 'Komadi iz snova', 'Pink Panther'). Njen partner na filmu bi trebao biti Russell Crowe koji bi se mogao dobro snaći u ulozi - zvijezde na zalasku karijere! 'Zvijezda je rođena' (1976.) - Barbra Streisand i Kris Kristofferson u duetu! Kao redatelj najnovije verzije spominje se Nick Cassavetes ('Čuvarica svoje sestre'), a prije Crowea kandidati za glavnog glumca bili su Sean Penn i Robert Downey Jr. Originalni film iz 1937. i rimejk iz 1954. bavili su se vezom glumice u usponu i starog glumca koji joj pomaže dok mu karijera propada zbog alkoholizma. Posljednja verzija iz 1976. promijenila je profesiju likova, pa su glazbenike glumili Barbra Streisand i Kris Kristofferson koji su oboje poznati po uspješnom kombiniranju glazbene i filmske karijere. Zanimljivo je da se spominje da bi se i najnoviji film trebao baviti glazbom, pa ćemo onda još jednom vidjeti da li Beyonce zna glumiti i da li se Russellu Croweu isplatilo bavljenje rock'n'rollom na početku karijere!

