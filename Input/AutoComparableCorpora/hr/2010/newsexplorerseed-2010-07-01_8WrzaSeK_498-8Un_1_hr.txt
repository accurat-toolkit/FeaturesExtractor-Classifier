LONDON - U trenutku kad ju je spazio, kroz buku ravea i gužvu na plesnom podiju jednog londonskog ‘underground’ kluba, Alex Chapman je pomislio: To je najljepša djevojka koju sam vidio u životu. Samo pet mjeseci kasnije, vjenčali su se u Moskvi, Anja Kuščenko nosila je istu bijelu haljinu kao i noć kad su se upoznali. Anja je imala 19 godina, a Alex 21. VEZANE VIJESTI Vijesti ‘Anđeo iz Engleske’ - Nakon što sam skupio hrabrost prišao sam joj i rekao: Oprosti, ali moram ti reći da si najslađa cura koju sam ikad vidio. Kad se okrenula rekla je: Bože, i ja mislim potpuno isto za tebe - rekao je za londonski Daily Telegraph 30-godišnji Britanac. Alex Chapman, bivši suprug crvenokose 28-godišnjakinje koja je uhićena u SAD-u pod optužbom da je tajna agentica ruske vlade, ispričao je u srijedu britanskim medijima o preobrazbi ‘predivne, strastvene i nježne djevojke’ u osobu opsjednutu novcem i utjecajnim prijateljima, arogantnu i bahatu. Sve se dogodilo nakon što se u Londonu počela družiti s tajnovitim ruskim prijateljima. U braku su bili četiri godine i ljubavna priča koja je počela kao nestvarno bajkovita okončana je na neočekivan način. - Proveli smo tu prvu noć pričajući do sedam ujutro. Bila je na praznicima i trebala se vratiti kući dva dana kasnije. Morali smo se opet vidjeti pa sam ja doputovao u Moskvu. Pitao sam je: ‘Hoćemo li se oženiti’, na što je ona odgovorila ‘Da’. Nismo rekli roditeljima - prisjetio se Chapman ožujka 2002. U Rusiji je dva mjeseca kasnije upoznao Anninu majku Irinu koja ga je srdačno nazvala ‘anđelom iz Engleske’. Na red za upoznavanje došao je njen otac Vasilij koji je tada radio u ruskoj ambasadi u Africi. Neobičan diplomat - Platio nam je medeni mjesec u Egiptu i Zimbabveu gdje je tada živio. Susret s njim bio je strašan. Zanimalo ga je što radim i kakve su mi ambicije. Anna mi je kasnije priznala da joj otac nije bio običan diplomat već KGB-ov agent - tvrdi Chapman. Iduće dvije godine par je živio mirnim životom u Londonu.

