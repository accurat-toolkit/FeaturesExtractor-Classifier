Dok je na Forbesovoj listi najmoćnijih žena svijeta Lady Gaga pozicionirana na sedmo mjesto, ona je za sebe našla još bolju poziciju. Prividno daleko od svijeta biznisa, Lady Gaga se opušta na Kreti sa svojim dečkom Lucom Carlom, prepuštena putenim užicima. Istovremeno se našla vrlo visoko pozicionirana na ovogodišnjoj listi najmoćnijih žena svijeta koju je lansirao Forbes i na kojoj se, između ostalog, nalaze i Oprah Winfrey, Beyonce i Ellen DeGeneres, a smatraju se moćnijima od Nancy Pelosi, žene koja je druga u redu za predsjednicu SAD-a. Prvo mjesto na spomenutoj listi pripalo je prvoj dami SAD-a Michelle Obama. Ovogodišnja lista Oprah Winfrey pozicionirala je na treće mjesto. Kraljica talk-showa vrijedi 2.7 bilijuna dolara, samo protekle je godine zaradila 315 milijuna dolara, ali osim love Forbesovo mjerilo uključuje i izvršnu moć, utjecaj, te poduzetništvo. Nakon Oprah Winfrey, Lady Gaga druga je po redu najmoćnija medijska osoba, pozicionirana na sedmome mjestu. Prošle je godine zaradila 62 milijuna dolara, te, kako stoji u obrazloženju liste, ojačala pop glazbu i pop kulturu. Beyonce je na devetom mjestu, zahvaljujući prošlogodišnjoj zaradi od 87 milijuna dolara, i time što je omiljena pjevačica Michelle Obama.prenosi dnevnik.hr Angelina Jolie koja je proteklih godina na istoj listi dobro kotirala, ove se godine nalazi tek na 21. mjestu, Madonna na 29., a Sarah Jessica Parker na 45 mjestu.

