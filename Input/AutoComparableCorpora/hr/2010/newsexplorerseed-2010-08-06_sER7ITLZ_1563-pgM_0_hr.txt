U srijedu rano ujutro obrisi nebodera iz doba Sovjetskog Saveza teško su se nazirali u toj onečišćenoj atmosferi, a mnogi automobili vozili su s upaljenim svjetlima. Unatoč vidljivosti smanjenoj na 300 metara, zračne luke u gradu normalno rade, izvijestila je agencija Interfax. FOTOGALERIJAPožari potpuno uništili Rusijuviše U srijedu ujutro temperatura u Moskvi bila je 25 Celzijevih stupnjeva, a tijekom dana očekuje se čak 40 stupnjeva, a tako će biti sve do konca tjedna, po predviđanjima meteorologa. Premda je u Moskvi palo par kapi kiše, temperatura u tom gradu i u zapadnom dijelu zemlje ne pada od početka srpnja, pa bi 2010. mogla ostati zapamćena kao najtoplija u zadnjih 130 godina, koliko se provode mjerenja. Deseci tisuća vatrogasaca, vojnika i spasilaca još se bore sa šumskim požarima koji haraju na tisućama hektara na zapadu zemlje i u kojima je do danas poginulo 48 osoba. Predsjednik Dmitrij Medvedev proglasio je u ponedjeljak izvanredno stanje u sedam najteže pogođenih oblasti, a u srijedu treba održati sjednicu ruskog Vijeća sigurnosti na kojoj će se raspravljati o mjerama za zaštitu strateških objekata zemlje. Nuklearki u Sarovu, poznatoj iz doba Hladnog rata pod nazivom Arzamas-16, prijete šumski požari koji pustoše po oblasti Njižnij Novgorod, u središtu Rusije. Prethodni članci: Dramatični bijeg iz požara (03.08.2010.) Rusija i dalje gori, 34 poginulih! (02.08.2010.) Stravične požare u Rusiji gasi čak 240.000 ljudi (31.07.2010.) Požari haraju oko Moskve, stanovnici se guše u dimu (26.07.2010.) Hina|Danas.hr 04.08.2010.

