Autor: Nikolina Šajn Objavljeno: 05.11.2010 Obama kreće na turneju koja će početi u Indiji gdje se nada sklopiti brojne unosne poslove WASHINGTON - Indijski obavještajci, komandosi, policija, zrakoplovstvo i mornarica još su jučer bili u punom stanju pripravnosti za današnji dolazak američkog predsjednika Baracka Obame, najvišeg gosta u Mumbaiju od terorističkih napada na gradske hotele u kojima je prije dvije godine ubijeno 166 ljudi. VEZANE VIJESTI Vijesti Obama je prema Mumbaiju krenuo danas, a u idućih bi devet dana trebao posjetiti četiri azijske zemlje u regiji koju smatra presudnom za budućnost američke ekonomije. Hotel Taj Mahal Američki će predsjednik odsjesti upravo u hotelu Taj Mahal, koji je 2008. bio u fokusu napada terorista. Radi njegove sigurnosti posljednjih je tjedana u grad dopremljena oprema za nadgledanje i prisluškivanje, dok će vode uz obale Mumbaija, iz kojih se 2008. iskrcalo 10 pakistanskih terorista, nadgledati američki ratni brodovi - ali ne baš 34, kako su najavili indijski mediji. Rastuća srednja klasa Američki mediji predsjednika optužuju da ostavlja iza sebe poraženu Demokratsku stranku i bježi iz zemlje kako bi pažnju skrenuo na vanjsku politiku, no Bijela kuća tvrdi da birače brine ekonomija. Obamu prate ga predstavnici više od 200 američkih tvrtki, koji, uz ostalo, očekuju unosne ugovore za vojne i putničke Boeingove avione; bombardere i plinske turbine koje proizvodi GE; dogovor o zajedničkoj proizvodnji hibridnih autobusa za javni prijevoz u New Delhiju između američkih tvrtki i indijskog Tate; dogovor o novoj indijskoj tvornici za sastavljanje Harley Davidsona. Obama, koji je sam sebe nazvao “prvim pacifičkim predsjednikom” Amerike, ne krije da ekonomske i političke ambicije azijskih zemalja - prije svega Kine, Japana i Indije - tu regiju čine jednom od najvažnijih za budućnost SAD-a. Američki predsjednik posebice računa da bi te zemlje, zbog rastuće srednje klase gladne američkih proizvoda, mogle postati važno tržište za američke tvrtke. Inače, u Indiji je do sada bio omiljeniji Bush jer je sklopio s tom zemljom ugovor o civilnoj nuklearnoj energiji, a Obama daje novac Pakistanu. Neprijatelji i majmuni i kokosov orah Radi presjednikove sigurnosti u blizini hotela Taj Mahal u Mumbaiju bit će zabranjena upotreba petardi, iako su one dio drevne tradicije za Festivala svjetla koji upravo traje. Muzeju Gandhi naređeno da uklone kokosove orahe s obližnjih stabala kako ne bi tijekom posjeta pali na Obamu. Za posjeta New Delhiju policija će predsjednika štititi od moguće invazije majmuna koji teroriziraju lokalno stanovništvo: u slučaju napada komandosi će pucati. Broj preporuka: 1 Objavi na Facebooku Više o... FACEBOOK KOMENTARI

