. Glavne udarne vijesti u svim medijima su hapšenja i pretresi zbog objave registra. Totalna represija zbog Registra: MUP i vojna policija hapse po Karlovcu i Zagrebu - Nadležna državna tijela za sada nisu voljna previše pričati o ovoj akciji. Tek se iz Ravnateljstva MUP-a poručuje kako 'policija provodi obradu u suradnji s vojnom policijom' . Počela uhićenja u Karlovcu i Zagrebu, pretres i u karlovačkom Ured za obranu - Neslužbeno doznajemo da je jutros na području Karlovca i Zagreba zbog sumnje u umješanost oko objave registra branitelja na webu uhićeno nekoliko osoba. Među uhićenima je, navodno, i D.M., bivša zaposlenica Ureda za obranu Karlovac. Osim Felićeva stana, policija od jutros pretresa u karlovački Ured za obranu. . Policija pretresa stan MORH-ova djelatnika zbog registra branitelja- Kriminalistička policija i istražitelji MORH-a u ovim trenucima u Karlovcu obavljaju pretres stana djelatnika MORH-a Enesa Felića kojega, neslužbeno doznajemo, sumnjiče da je odigrao ključnu ulogu u objavi registra hrvatskih branitelja . Policija je u Felićev stan upala u cik zore gdje traga za dokazima koji bi ga povezali s objavom registra. Pretres stana uslijedilo je nakon što je Felić početkom tjedna reporteru Jutarnjeg lista ispričao kako na poslu, u karlovačkom Uredu za obranu, proživljava mobbing i diskriminiranje na nacionalnoj osnovi koje provodi državni tajnik Željko Goršić. ......... Za sve što mi se događa odgovornog držim državnog tajnika Željka Goršića - to između ostalog piše u predstavci koju je Karlovčanin Enes Felić (45) dostavio premijerki Jadranki Kosor , saborskom Odboru za ljudska prava, Pučkom pravobranitelju, Ministarstvu uprave, Sindikatu državnih službenika, te saborskom zastupniku Šemsi Tankoviću. . Slučaj registar: U tijeku pretres stana djelatnika MORH-a, privedena bivša pročelnica karlovačkog Ureda za obranu - Enes Felić tijekom rata bio je vrlo bitna karika na području grada Karlovca te je odlikovan više puta. Pretres njegova stana započeo je u ranim jutarnjim satima. Policija sumnja kako je upravo on imao ključnu ulogu oko objave Registra branitelja. Na telefon Enesa Felića javila nam se njegova supruga koja je kazala kako on ne može sada razgovarati. "Znam zašto zovete, ali niti ja ne mogu razgvarati. Hvala. Doviđenja" - kratko nam je kazala njegova supruga. ........ Pretres nema veze s Registrom? Enes Felić navodno je u utorak navečer reporteru Jutarnjeg lista kazao kako je na poslu doznao da mu se nešto sprema u vezi s s Registrom te je u šali dodao kako se ne bi čudio da podnesu novu kaznenu prijavu protiv njega i pretresu mu stan pod optužbom da je ukrao Registar branitelja. Felić je, ustvrdio je u ponedjeljak u razgovoru s reporterom lista šikaniran na poslu na nacionalnoj osnovi, a koje provodi državni tajnik Ž.G. Felić tvrdi kako je njegovo napredovanje u MORH-u zabetonirano te da je i premještajem pokušao izbjeći mobbing, no niti to mu nije uspjelo. U pismu koje je poslao Kosorici, saborskom Odboru za ljudska prava, Pučkom pravobranitelju, Ministarstvu uprave, Sindikatu državnih službenika te saborskom zastupniku Šemsi Tankoviću objasnio je načine na koje je bio šikaniran. . Felić: Smještaju mi, nisam objavio registar! a uhićena je bivša pročelnica karlovačkog Ureda za obranu. ........ Pod punom materijalnom i krivičnom odgovornošću tvrdim da mi je smjestio državni tajnik u Ministarstvu obrane Željko Goršić - izjavio je Enes Felić nakon što je policija završila pretres njegovog stana i preselila se na pretres automobila ispred zgrade. Radio Mrežnica javlja kako su oko 10,45 sati djelatnici vojne i temeljne policije završili s temeljitim "češljanjem" i pretragom stana Karlovčanina Enesa Felića, donedavnog djelatnika karlovačkog Ureda za obranu, odnosno djelatnika MORH-a. Nakon pretrage stana i podruma, policija se "preselila" na pretragu Felićevog automobila, a on sam u kratkom je obraćanju novinarima koji su pred zgradom, kazao upravo gornju rečenicu u kojoj za ovo što mu se događa optužuje Karlovčanina Željka Goršića, tajnika u MORH-u. Dodao je kako je radio na na poslovima mobilizacije i imao uvid u dokumente, no niti je mogao ni htio skinuti registar branitelja. . Uhićena bivša pročelnica Ureda za obranu - U jednom karlovačkom stanu trenutačno je u tijeku pretres u istrazi oko objave Registra hrvatskih branitelja na webu, a kako saznaje kaportal.hr, uhićena je i bivša pročelnica karlovačkog Ureda za obranu. Djelatnici vojne i temeljne policije temeljito češljaju i pretražuju stan Karlovčanina Enesa Felića u Ulici Većeslava Holjevca, bivšeg djelatnika karlovačkog Ureda za obranu. Policija je jutros u ranim jutarnjim satima došla u njegov stan, u kompletan pretres, a sve u sklopu akcije otkrivanja onih koji su Registar hrvatskih branitelja nedavno objavili na internetu i time odali državnu tajnu. Enes Felić, čije ime je objavio kaportal.hr, poznat je Karlovčanima, jer je tijekom ratnih godina igrao bitnu ulogu na području Grada Karlovca, a za svoj doprinos odlikovan je više puta. Pretresaju se i prostorije u karlovačkom Uredu za obranu. Glasnogovornik MUP-a Krunoslav Borovec potvrdio je za tportal.hr da je nastavljena operativna obrada vezana uz djelomičnu objavu Registera branitelja na internetu. 'Obrada se provodi nad više osoba iz Zagreba i Karlovca, u suradnji vojne policije i pripadnika Ravnateljstva policije', rekao je Borovec. .............. Istodobno se u sjedištu zagrebačke krim-policije u Heinzelovoj ulici nastavila pretraga posljednjeg računala oduzetog blogeru Marku Rakaru kojeg je prošlog tjedna policija na nekoliko sati uhitila zbog sumnje da je povezan s objavom registra na internetu. Pritom mu je oduzeto više računala i računalne opreme. Od njegova odvjetnika Mare Mihočevića doznaje se da je Rakar jutros ponovno došao u policiju prisustvovati završetku pretrage. 'Pretraga još traje i mi se nadamo da će ona danas završiti', kazao je Mihočević. . Ovom neviđenom represijom, bahati i totalitarni sustav šelje izravne prijeteće poruke narodu, da im nitko ništa nemože, i da mogu hapsiti i progoniti kako koga žele i hoće, bez dokaza a samo na osnovu sumnji ili nečijih naputaka. . Ovdje nije u pitanju državna tajna, već nešto sasvim drugo. Zašto prije nisu reagirali na objavu državnih i ostalih tajni, gdje bi većina novinara završila u zatvorima. Ovdje se radi o činjenicama da će uskoro netko iz njihovog 'korpusa' morati na robiju, jer je iznešena istina, a su oni lagali, krivorvorili i radili mutljavine. Uz to sve, pokazalo se da je sustav čuvanja tajni, odnosno sigurnosni sustav, šupalj kao sito, šta je poruka NATO-u, koliko im mogu vjerovati i na njih se osloniti. . Prijava mobbinga u MORH-u: Pročitajte što je Enes Felić pisao premijerki - Karlovčanin Enes Felić, čiji su stan jutros pretresali djelatnici MUP-a i Vojne policije dostavio je premijerki Jadranki Kosor, saborskom Odboru za ljudska prava, Pučkom pravobranitelju, Ministarstvu uprave, Sindikatu državnih službenika, te saborskom zastupniku Šemsi Tankoviću predstavku u kojoj je napisao kako je nad njim provođen mobbing od strane državnog tajnika MORH-a Željka Goršića. Stranica 1, 2, 3 i 4 . . Nema sumnje da oni tapkaju u mjestu sa istragom i da su izgubili kompas, pretresajući, hapseći i privodeći sve koji bi eventualno po njihovom mišljenju mogli biti sumnjivi. Tako to biva u ''pravnoj'' državi, gdje je sve opljačkano do kosti, a krivaca ni novca nema nigdje. Naprosto je dobro, da su pokazali šta ih je vidno i jako uzdrmalo, gdje su pokazali u kojem ih pravcu treba dalje 'gurati'. . . Objavio/la taliban u 12:28, 4 komentar(a), print, #

