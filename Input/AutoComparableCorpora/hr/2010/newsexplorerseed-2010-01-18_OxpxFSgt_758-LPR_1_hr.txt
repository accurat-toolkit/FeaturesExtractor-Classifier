Potres u ovoj karipskoj državi pokrenuo je ogromnu međunarodnu akciju za pružanje pomoći. Ali svakog sata smanjuju se izgledi da se pod ruševinama kuća još može pronaći netko tko je preživio. U međuvremenu, oni koji žele pomoći, iz cijelog svijeta pokušavaju doći do Haitija. Najveću prepreku predstavlja oštećena zračna luka glavnog grada Port-au-Princea. "Zahvaljujući pomoći koju su smjesta uputile brojne države raspolažemo s vrlo mnogo ljudi i materijala. Ali moramo ih nekako dovesti u zemlju. Aerodromi su tamo uska grla", potužio se UN-ov koordinator za pomoć John Holmes. Prema njegovim riječima najviše su potrebni čista voda, hrana i lijekovi. Bildunterschrift: Španjolski spasilac nosi dvogodišnjeg Redjesona Hausteena Claudea nakon što ga je izvukao iz njegove srušene kuće Stravične scene Oni koji uspiju doći u Port-au-Prince nailaze na kaos, smrt i opustošenost. Između komila leševa i ruševina luta na tisuće ozlijeđenih, gladnih i traumatiziranih ljudi. Stižu i izvješća o prvim pljačkama. Fotografije snimane iz zraka pokazju grad koji izgleda kao da je bio bombardiran. Haićanska vlada procjenjuje da je u utorak (12.01.2010) poginulo između 50.000 i 100.000 ljudi. Vojnici UN-ovih mirovnih snaga počeli su s pripremama za masovni pokop žrtava potresa. Ispred mrtvačnice u središnjoj gradskoj bolnici dovoze se na stotine mrtvih. Bildunterschrift: Posljedice katastrofe su još nesagledive UN-ovi vojnici u međuvremenu moraju se nositi i sa sve većim nestrpljenjem preživjelih, jer pomoć još nije stigla do njih. "Polako postaju sve ljući i nestrpljiviji", izjavio je UN-ov glasnogovorink. "Oni žele da im donesemo pomoć, što naravno i mi sami želimo". Ali umjesto toga unesrećeni samo promatraju UN-ova vozila kako patroliraju gradom. Očevici tvrde da su neki Haićani od bijesa po ulicama postavili barijere od leševa. SAD i Francuska pokrenule su inicijativu za održavnaje međunarodne konferencije za pomoć Haitiju. Predsjednici dviju zemalja Barack Obama i Nicolas Sarkozy složili su se da pomoć mora biti dugoročno koordinirana. Španjolsko predsjedništvo EU-a za ponedjeljak planira izvanredni sastanak europskih ministra za pomoć u razvoju. Bildunterschrift: Meksički Crveni križ također šalje pomoć Njemački Crveni križ će u subotu na Haiti iz Berlina uputiti teretni zrakoplov s mobilnom bolnicom. Zrakoplov će na Haiti dopremiti i oko 200 sanduka sa šatorima, krevetima, zavojima i lijekovima. Mobilna bolnica može biti podignuta u roku od jednog dana. U sedam velikih šatora, pomagači mogu dnevno pružiti pomoć za 250 pacijenata. Autor: Christian Waltz/ Snježana Kobešćak

