Pokušaj manje skupine vojnih časnika da preuzmu vlast na Madagaskaru očito nije uspio, ali je pojačao pritisak na predsjednika Andryja Rajoelinu da ode s dužnosti, javlja agencija Reuters, dan nakon referenduma o novome ustavu koji su pobunjenici odabrali za puč. Vojni puč na Madagaskaru (Foto: Reuters) Dvadeset vojnih časnika objavilo je u srijedu da raspuštaju vladine ustanove i preuzimaju vlast, no ni u četvrtak to nisu proveli niti su zauzeli predsjedničku palaču kako su najavili. Pukovnik Charles Andrianasoavina, njihov vođa, u telefonskoj izjavi za Reuters odbacio je navode o pregovorima s vladom o mirnom rješenju. >> Madagaskar: Premijer tvrdi da je stanje je pod kontrolom Rajoelina (36), koji je 2009. s vlasti svrgnuo autoritarnog predsjednika Marca Ravalomananu i natjerao ga u progonstvo, nazvao je pobunjenike nevažnom skupinom, u čemu ga je vojska poduprla. Antananarivo, glavni grad četvrtog otoka po veličini u svijetu, u četvrtak je bio miran, a promet je redovito tekao u zračnoj luci koju su pobunjenici prijetili zauzeti. Puč na dan referenduma Pokušaj pobune dogodio se jučer, na dan referenduma o novom ustavu koji snižava dobnu granicu za predsjednika na 35 godina, što Rajoelini omogućuje da ostane na vlasti do svibnja 2011. i ponovno se natječe. Prvi podaci pokazuju da su birači glasovali za referendumsko pitanje, ali uz odziv od 50 posto, a analitičari ističu da samo velik odziv može potvrditi Rajoelinine tvrdnje da uživa potporu naroda. Rajoelina je svrgnuo autokratskog predsjednika Ravalomananu, no nije ispunio obećanja te mu je popularnost pala. Madagaskar je bivša francuska kolonija, a ministarstvo vanjskih poslova te zemlje objavilo je da bi vojni puč samo produbio političku krizu te je pozvalo na mirno rješenje uz poštovanje ljudskih prava. (Hina) Vijesti / Svijet VIDEO: Čudom preživjeli strašan sudar 11.12.2010 / 11:01 Amerikanci testirali top koji ispaljuje projektil brzinom... 11.12.2010 / 10:41 Preživjela pad s 12. kata pa optužena za pokušaj samouboj... 11.12.2010 / 08:15 Richard Holbrooke završio u bolnici 11.12.2010 / 07:27 Skulptura stara 4.400 godina prodana za 16,8 milijuna dolara 10.12.2010 / 22:22 Oštećeni kruzer sretno uplovio u Argentinu 10.12.2010 / 21:01 Podijeli Pošalji komentar

