Svih 29 zatočenih rudara u Novom Zelandu je mrtvo, potvrdio je šef policije Gary Knowles. Nakon prve eksplozije u rudniku Pike River, 50-ak kilometara od Greymoutha na jugu zemlje u petak, došlo je do nove u srijedu popodne po lokalnom vremenu, piše CNN. Druga eksplozija bila je 'nešto jača od prve'. Točna lokacija obje eksplozija nije poznata. - Toliko jaka da nitko nije mogao preživjeti - rekao je šef rudnika Peter Whittall. Stručnjak za eksplozije rekao je za novozelanske medije kako rudari vjerojatno nisu ni osjetili eksploziju. Nešto prije druge eksplozije, analiza zraka u rudniku pokazala je da je još previsoka koncentracija ugljičnog dioksida i metana, a premala kisika. Knowles je potvrdio obiteljima kako su rudari mrtvi. Vojni robot s dvije kamere, kojeg su poslali u rudnik, našao je kacigu na kojoj je još bilo upaljeno svijetlo, ali bez tragova života. Kaciga je pala jednom od dvojice rudara koji su se spasili. Jedan od robota došao je do spremnika s kisikom, ali tamo nije bilo nikoga. Svi rudari, stari između 17 i 62 godine, ostali su zatočeni u rudniku nakon eksplozije u petak. Vjeruje se da nisu bili u grupi već jer su radili po cijelom rudniku. Moguće je da je samo polovica njih ostala skupa. Spasilačke ekipe nisu do sada ni mogle ući u okno zbog smrtonosne koncentracije plinova. Svaki rudar imao je kod sebe kisika za 30 minuta, dovoljno da dođe do nekog od spremnika kisika. - Bilo je preopasno. Nismo mogli riskirati živote spasioca - rekao je Whittall i dodao kako je uvjeren da dečki razumiju da nisu mogli ući. Obitelji rudara bile su očajne čuvši loše vijesti. Neki su vikali na medije i policiju. I premijer se nadao čudu Novozelandski premijer John Key u četvrtak će posjetiti obitelji rudara i izraziti im sućut. - Ovo je nacionalna tragedija. Bitno je da znate da Novi Zeland stoji uz vas iako ne možemo osjetiti bol koju vi nosite u srcima i mislima - rekao je premijer na pressici i dodao kako se nadao čudu. Tagovi: rudar, nesreća, metan, rudnik, eksplozija Zadnji komentari 8 komentara Pogledaj sve komentare Prije 2 tjedna, 2 dani Igraine7: Ne treba odustati u traženju, slažem se! Inače sućut obiteljima, strašna tragedija! Kako su svi zgodni i mladi bili! Uvijek marljivi, pošteni i siromašni loše prođu! Prije 2 tjedna, 2 dani gmolak: Ma nije gotovo, trebaju ih dalje tražit, trebaju probat doć do njih. Nikad ne znaš što se sve može dogoditi pa tako možda da su i živi... Koliko ima tako primjera potresa i sličnih tragedija pa su ljude izvukli van čak dva tjedna poslije... Ne znam, mislim da treba nastavit sa potragom... Prije 2 tjedna, 3 dana sanjalica34: koja tragedija ..sućut obiteljima... Ne slažeš se? Komentiraj! Za komentiranje je potrebno prijaviti se. Nemaš korisnički račun? Registracija je brza i jednostavna, registriraj se i uključi se u raspravu.

