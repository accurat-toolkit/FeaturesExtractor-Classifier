Kladionice i kasina otvaraju se i u blizini škola, pa učenici, kada dolaze na nastavu ili se vraćaju kući, sve češće svraćaju da okušaju sreću, što ih uvlači u kockarske krugove. „Jedinica za Real Madrid, Lacio čista dvojka. Tko bi mogao pobijediti u košarkaškoj utakmici NBA lige? Tko su favoriti za najbolju pjesmu "Eurovizije" na koje bih se mogao kladiti? Tko će odnijeti titulu hokejaškog prvaka?" – sve su ovo misli koje svakodnevno zaokupljaju mladog Mostarca M.I. (puno ime i prezime poznati autoru). Iako još nije punoljetan, svakodnevno je u kladionicama i salonima igara na sreću, kojih je u Mostaru, kao i ostalim gradovima u Bosni i Hercegovini, sve više. „ Počeo sam s 14 godina ići u kladionice sa svojim starijim drugovima. Također, redovno kupujem listiće za razne igre na sreću“, kaže ovaj mladić. „Ako prođe i dan da ne okušam sreću, loše se osjećam“ kaže on. Bildunterschrift: Großansicht des Bildes mit der Bildunterschrift: Husein Oručević U mostarskim salonima igara na sreću navode da igraju ljudi svih generacija, te da svaki salon ima svoje stalne mušterije. Usljed svjetske ekonomske krize, koja je dovela u pitanje poslovanje mnogih poduzeća, te prouzročila nagli pad životnog standarda i povećan broj nezaposlenih, posao u kladionicama je procvjetao. San onih koji se klade, prije nekoliko godina ostvario je 53-godišnji Ševko Fejzić. „2001. godine uplatio sam listić od 2 KM, a osvojio 10.000 konvertibilnih maraka“, kaže Fejzić. No, to je bilo kratkog vijeka, kaže on i dodaje da je sav taj novac ponovo završio u kladionicama. Bildunterschrift: U Republici Srpskoj postoji 587 kladionica Nema pravih vrijednosti Husein Oručević, politolog i bivši voditelj Omladinskog kulturnog centra Abrašević u Mostaru naglašava da je pitanje kockanja vrlo ozbiljan problem u BiH. „Novac je postao nešto u što svi vjeruju. Ostali smo bez istinskih, karizmatskih, snažnih političkih ličnosti koji bi ljude doveli u stanje političke sigurnosti. Ostali smo bez religijskih autoriteta. Čovjek je izgubio vjeru i jedino što mu je preostalo je vjera i nada u novac“, kaže Oručević. "Što je veća kriza i ljudi imaju manje para, sve više ih troše u kladionicama i na lutriji. Ima ljudi koji ovdje dolaze redovno već deset godina, a uglavnom su to oni sa manjim primanjima, dok su bogatiji ljudi rjeđi posjetioci. Bildunterschrift: Großansicht des Bildes mit der Bildunterschrift: Nekad se pitam otkud im novac da stalno dolaze", govori radnica jedne mostarske kladionice. "Dolaze nam ljudi od 20 do 70 godina. Najčešće se klade na nogomet, tako da je kladionica najposjećenija u vrijeme Lige šampiona, ili nekih drugih nogomertnih prvenstava, mada ima i onih koji se klade na druge sportove", ističu u kladionici. Naglašavaju da se dešava da najčešće srednjoškolci na aparatima potroše džeparac ili novac koji su im roditelji dali da plate račune. "Dešava se da mladići izgube novac koji nije njihov, pa onda nude ostalim gostima mobilni telefon, nakit ili tako nešto za sitne pare, samo da bi izmirili dug", kaže uposlenica salona igara na sreću. Na sljedećoj stranici: Kockanje kao bolesto ovisnosti

