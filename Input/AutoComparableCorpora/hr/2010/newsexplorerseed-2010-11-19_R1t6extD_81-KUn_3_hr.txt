Predsjednik Barack Obama ocjenjuje da povratak GM-a na njujoršku berzu potvrđuje ispravnost vladine odluke da pokuša spasiti kompaniju i ističe: „Čak i više. Amerikancima poreskim platišamo sada će biti vraćeno više novca nego što moja administracija inevestirala u GM. I to je jako dobro.“ Berzanski brokeri sa pažnjom su pratili ono što se dešavalo sa dionicama GM-a General Motors Company, ne toliko davno najveći svjetski proizvođač automobila, vratio se sa ivice propasti. Nije sada toliko jak kao nekada, ali je dovoljno snažan da na njujorškoj berzi ponudi na prodaju dionice u vrijenosti od 400 miliona dolara. Ta inicijalna, početna javna ponuda dionica uslijedila je dvije godine nakon izlaska iz stečajnog postupka, procesa kojim kompanije u Sjedinjenim Američkim Državama traže i dobijaju vrijeme za prestruktuiranje i odgodu plaćanja dopjelih potraživanja do boljih dana. Naravno, dešava se da se stečajni postupak okonča propašću kompanije. U slučaju General Motorsa, ili GM-a, kako kompaniju uobičajeno nazivaju, to se nije desilo i jučerašnja ponuda dionica je najveća javna ponuda u povijesti berzanskih transakcija. Zvukom snažnog brujanja motora, umjesto uobičajenog svakodnevnog oglašavanja zvona na otvaranju berze, obilježen je jučerašnji zvanični povratak General Motorsa na njujorški Wall Street. Berzanski analitičar George Magliano ocjenjuje to kao izvanredan preokret za kompaniju koja je skoro potunula prije samo 16 mjeseci i dodaje: „Upravna i proizvodna filozofija je promijenjenja za godinu dana, kompletno i nabolje.“ Promjene su bile moguće zahvaljući i 50 milijardi dolara snažnoj finasijskoj injekciji američke vlade, sužavanju proizvodne palete i smanjivanju broja radnika. Kompaktniji GM je ove godine već ostvario prihod od 4 milijarde dolara. Analitičar Scott Painter vjeruje da je velika potražnja za dionicama General Motorsa već prvog dana pouzdan znak definitivnog oporavka američke auto-industrije. Što se samog GM-a tiče, gospodin Painter ističe: „Potencijal novog General Motorsa je zaista snažan. Potražnja za velikim, snažnim teretnim vozilima je velika, što je posebno povoljno po GM u sadašnjim uslovima stabilnih cijena goriva.“ Prodajom dionica, a očekuje se da će ukupan iznos dionica za javnu prodaju porasti na 23 milijarde dolara, smanjiće se učešće držve u vlasništvu GM-a sa 60 procenata na 33 odsto. Dan Akerson, direktor kompanije, ističe da će GM sve dugove otplatiti do posljednjeg centa i dodaje: „Američki auto-proizvođači ostvaruju profit, iako se sada na američkom tržištu prodaje oko 11 miliona vozila. Mada se najbolja vremena prodavalo i do 16 miliona, to je ipak dobra vijest i za naše radnike i za poreske obveznike.“ Penzionirani radnici GM-a, ujedno i vivči dioničari, neće imati neke koristi od novog novog General Motorsa. Penzionirani inžinjer John Christie kaže: „Penzioneri GM-a su imali mnogo dionica koje su postale bezvrijedne. To nas je teško finansijski pogodilo tako da sada nismo u prilici da ponovo ulažemo u našu bivšu kompaniju i vratimo dio izgubljnog.“ Neke organizacije za zaštitu potrošača zagovarale su odlaganje prodaje dionica GM-a. Joan Claybrook, predstavnica jedne od tih grupa, kaže: „Brine nas da bi ishitrenom prodajom svih raspoloživih dionica američka vlada mogla izgubiti oko 5 milijardi dolara. Mislimo da je prerano da dionice General Motorsa idu u prodaju. Trebalo je čekati na veću početnu cijenu.“ Predsjednik Barack Obama ocjenjuje da povratak GM-a na njujoršku berzu potvrđuje ispravnost vladine odluke da pokuša spasiti kompaniju i ističe: „Čak i više. Amerikancima poreskim platišamo sada će biti vraćeno više novca nego što moja administracija inevestirala u GM. I to je jako dobro.“ Vrijednost dionica General Motorsa je jučer, prvog dana prodaje, porasla za skoro 4 procenta, što je podstaklo i značajan dnevni rast berzanskih pokazatelja vrijensoti. Indeks Dow Jones porastao je za preko 170 poena, što se na njujorškoj berzi ipak rijektko dešava.

