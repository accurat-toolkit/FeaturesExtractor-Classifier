U tom stavu ne slažu se westminsterski nadbiskup Vincent Nichols i bečki nadbiskup Christoph Schonborn, no i javnost je pomalo podijeljena. - Da bi se pronašli uzroci pedofilije među svećenstvom, mora se preispitati i problem celibata - kazao je bečki nadbiskup Christoph Schonborn. I izazavao šok diljem vjernika i Crkve. Nakon nedavnih medijskih napisa o pedofiliji u redovima Crkve, izašli su i podaci u Hrvatskoj gdje su zabilježena dva takva slučaja. Župnik s Raba osuđen je zbog bludničenja nad dječacima, a drugi župnik zbog zlostavljanja djevojčica dobio je tek uvjetnu kaznu. Poznat je šok koji je izazvalo otkrivanje zlostavljanja u Irskoj, ali i reakcija na riječi dublinskog kardinala Seana Bradyja koji se vjernicima obratip s riječima isprike iz kojih se dalo iščitati kako je znao za to, no nije postupio u skladu s načelima. Ircima se pismom obratio i Papa Benedikt XVI. Prvi je to takav dokument u povijesti kojim se jedan papa obratio vjernicima vezano uz šokantne činjenice o pedofiliji unutar crkvenih redova. Stotine zlostavljanih u Irskoj, Njemačkoj... Je li svemu kriv celibat? Celibat je kao normu svećenstva Katoličke crkve uveo papa Grgur 7. u 11. stoljeću i do dana današnjeg ostao je predmet mnogih kritika. No, mnogi se pravila ne drže. Poznati su slučajevi čak i u Hrvatskoj o, sad bivšim, svećenicima koji su redove Crkve napustili kako bi bili zakoniti muževi i priznati očevi svojoj djeci, začetoj u vrijeme njihove službe. No, mnogi isto tako nikad nisu napustili Crkvu, a za svoju djecu se skrbe tajno. Donekle tajno. Ipak, u takvim slučajevima nema govora o kršenju zakona i zlostavljačkim činovima. Da bi se pronašli uzroci pedofilije među svećenstvom, mora se preispitati i problem celibata bečki nadbiskup Christoph Schonborn Mnogi stručnjaci smatraju kako povezanosti između celibata i pedofilije nema. No, zataškavanje osuđuju. Primjerice, u Irskoj je riječ o 70 godina sustavnog zlostavljanja. U SAD-u je riječ o bankrotima nadbiskupija, koje su se u takvoj situaciji našle zbog isplata u svrhu zataškavanja. Većinom su slučajevi pedofilije rješavani tako da se svećenika s poremećenim umom, jednostavno premjesti u drugu župu. No, da nema statistikom utvrđene povezanosti između pedofilije i celibata, izjavio je prije tjedan dana rimokatolički westminsterski nadbiskup, prvak te crkve u Engleskoj, uoči očekivanog pastoralnog pisma kojeg je papa Benedikt XVI. poslao irskim vjernicima. Monsinjor Vincent Nichols, nadbiskup Westminstera i Walesa, izjavio je BBC da iako skandalozni, slučajevi pedofilije nisu češći među svećenstvom nego u ostatku društva. ''Nema statističke povezanosti između pedofilije i života u celibatu'' - Velika većina slučajeva pedofilije zbivaju se unutar obitelji gdje ljudi nisu u celibatu - rekao je predsjednik biskupske konferencije Engleske i Walesa. - Nema statističke povezanosti između pedofilije i života u celibatu - dodao je. Nadbiskup smatra da se stvorio pogrešan dojam o vrlo raširenoj pojavi pedofilije među svećenstvom jer se radi o slučajevima u posljednjih 40 godina koji su objelodanjeni u zadnje vrijeme. - Razina seksualnog zlostavljanja u crkvi niža je nego u ostatku društva. Ono što je skandalozno u crkvi je razina izgubljenog povjerenja - dodao je. No, samo mjesec dana nakon što je Vatikan osudio zlostavljanja djece u Irskoj, a Papa se obratio irskim vjernicima, opet je jednako bombastičan naslov buknuo u medijima diljem svijeta. Naime, vatikanski dužnosnici, uključujući i papu Benedikta XVI., odbili su kazniti svećenika Lawrence C. Murphyja koji je seksualno zlostavljao više od 200 gluhih dječaka. Propisivanje kazne odbijeno je iako su američki biskupi više puta tražili kaznu i upozoravali na propust. Papa Benedikt XVI. smatrao najvažnijim da zaštiti Crkvu od izbijanja skandala u javnosti Američki su biskupi vodećim ljudima katoličke Crkve slali upozorenja da bi oglušivanje na zlostavljanje moglo nanijeti sramotu Crkvi. Sve to navedeno je u novootkrivenim dokumentima koji će poslužiti kao dio tužbe protiv Crkve u slučajevima zlostavljanja. Velika većina slučajeva pedofilije zbivaju se unutar obitelji gdje ljudi nisu u celibatu Monsinjor Vincent Nichols Pisalo se kako interna korespodencija između biskupa savezne države Wisconsin i kardinala Josepha Ratzingera otkriva da su svećenici ustrajali na tome da zlostavljač mora biti kažnjen, no budući papa smatrao je najvažnijim da zaštiti Crkvu od izbijanja skandala u javnosti. Dokument o oglušivanju na zlostavljanje ugledao je svjetlo dana upravo u trenutku kad se Papa bori i s mnogim optužbama da on i njemu direktno podređeni više puta nisu željeli prijaviti civilnim vlastima i policiji slučajeve zlostavljanja u Njemačkoj gdje je papa služio kao nadbiskup. Slučaj tog svećenika samo je jedan od tisuće slučajeva koji su o zlostavljanju maloljetnika od crkvenih dužnosnika prijavljivani uredu imena Kongregacija za doktrinu vjere u Vatikanu kojeg od 1981. do 2005. godine vodio kardinal Ratzinger. I dalje je jedna od domena toga ureda odlučivanje o kažnjavanju zlostavljača te o predaji slučajeva na kanonsko suđenje. Je li katolička crkva samo pod većim povećalom ili celibat doista uvjetuje jače ispoljavanje seksualnih poremećaja? Prema izvješću objavljenom krajem studenoga, dužnosnici nadbiskupije u Dublinu, najvažnije u Irskoj, tajili su seksualna zlostavljanja koja su svećenici iz te regije provodili nad stotinama djece tijekom više desetljeća. Je li katolička crkva samo pod većim povećalom ili celibat doista uvjetuje jače ispoljavanje seksualnih poremećaja s kojima je netko rođen, pitanje je koje će možda zauvijek ostati nerazjašnjeno. Dijelom zbog činjenice kako je gotovo nemoguće takvo što bez sumnje konstatirati te potkrijepiti jačim dokazima od stavova psihologa, no dijelom i zbog zatvorenosti Crkve da u njihovim redovima dođe do značajnijih istraga, a kamoli onih provođenih od nekog 'izvana'. Sloj po sloj, samo će se sve više podataka raotkrivati, a koji će biti krajni scor svih istraga jednom kad se klupko vjerske pedofilije počelo razmatrati, ne može se ni pretpostaviti. Samo pribojavati. Novije vijesti: Starije vijesti: >

