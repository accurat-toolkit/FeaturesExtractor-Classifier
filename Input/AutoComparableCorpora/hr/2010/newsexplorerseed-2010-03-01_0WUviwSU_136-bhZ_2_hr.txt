Hokejaši Kanade novi su olimpijski prvaci. U posljednjoj disciplini ZOI-a u Vancouveru Kanađani su u finalu pobijedili Amerikance nakon produžetaka s 3:2. (1:0, 1:1, 0:1, 1:0). Bio je veličanstveni finale u kojoj su sastale dvije najbolje reprezentacije olimpijskog turnira. Mladi Amerikanci su izborili finale bez ijednog poraza, a favorizirani Kanađani su na putu do četvrtfinalu izbacili drugog velikog favorita, reprezentaciju Rusije. Amerikanci su imali malu psihološku prednost, jer su u dvoboju u skupini slavili s 5:3. Bolji početak domaćina U prvoj trećini bilo je malo prilika, a jedini pogodak pao je nakon pogreške američkih hokejaša, koji su komplicirali pred svojim vratima, a to je iskoristio Jonathan Toews koji je zabio za vodstvo Kanade (12:50). Nakon tog pogotka Kanađani su djelovali još bolje, ali do kraja prve trećine više nije bilo pogodaka. Novi pogodak pao je u 28. minuti, nakon lijepe akcije kanadske momčadi, a strijelac je bio Corey Perry (27:13). Preokret Amerikanaca Bila je to velika prednost Kanađana, ali se mladi Amerikanci nisu predavali te je pet i pol minuta poslije (32:44) Ryan Kesler smanjio na 2:1. U posljednjoj trećini Amerikanci su bili poduzetniji, posebno u posljednjih deset minuta utakmice, ali nisu uspijevali doći do izjednačenja. Minutu i deset sekundi prije kraja susreta Amerikanci su izvadili vratara Ryana Millera i zaigrali sa šestoricom na ledu. To im se isplatilo kada je 25 sekundi prije kraja posljednje trećine za izjednačenje zabio Zach Parise (59:35), koji je bio i junak četvrtfinalnog susreta protiv Švicarske. Crosby donio zlato Produžetak se igrao na 20 minuta, a vrijedilo je pravilo zlatnog pogotka, odnosno tko prvi zabije pogodak. Na početku produžetka igralo se vrlo oprezno, ali kako je odmicao redale su se prilike na obje strane. Pobjednički pogodak vrijedan velikog zlata za Kanadu postigla je najveća kanadska zvijezda Sidney Crosby u osmoj minuti produžetka (7:40). Osmo zlato za kanadske hokejaše Bila je ovo repriza finala sa Zimskih olimpijskih igara 2002. u Salt Lake Cityju, kada su također slavili Kanađani. To je osmo olimpijsko zlato za hokejaše Kanade, a Amerikanci ostaju na dva naslova osvojena 1960. u Squaw Valleyju i 1980. u Lake Placidu.

