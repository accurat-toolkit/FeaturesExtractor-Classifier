Ukoliko želite odjednom otkriti kulture mnogih zemalja, Pečuh je idealan izbor! Gulaš, tople kobasice, Budimpešta i Sziget Festival, to su otprilike najčešće asocijacije kada netko pomisli na Mađarsku. No, došao je trenutak da napravimo jedan update vaše ideje o ovoj prekrasnoj zemlji, koja vam ove godine u jednom od svojih gradova nudi široku lepezu kulturnih događanja tijekom cijele godine. Kulturni centar o kojem govorimo je grad Pečuh, koji tu titulu ove godine dijeli sa Istanbulom i Essenom. Ta su tri grada proglašena Europskim kulturnim prijestolnicama 2010. godine. Pečuh je smješten u jugozapadnom dijelu Mađarske, 200 km od Budimpešte, i nedaleko od Hrvatske i Srbije.“Grad bez granica”, kako zovu Pečuh, ponosi se sa više od 2000 godina povijesti, tradicije i kulture, i samim je time odličan izbor za prezentaciju svog bogatog multikulturalnog naslijeđa koje će svijet moći vidjeti ove godine. Pečuhom su kroz povijest vladali Rimljani, Turci i Austrijsko carstvo, a sve su te vladavine ostavile svoje tragove na izgledu grada jer tamo možete pronaći rimske katakombe, karakteristično tursku arhitekturu poput poznate džamije te 23 metara visoki minaret, a tu je i katolička katedrala. To je samo djeličak vizualnih delicija koje možete pronaći u ovom krasnom gradu. Kroz cijeku svoju povijest, Pečuh je uvijek prestavljao miks raznih kultura i naroda – Slaveni, Srbi, Svevi, Hrvati, Rimljani i Mađari – svi su oni kroz povijest zajedno živjeli u ovom gradu. Pečuh će 2010. biti u mogućnosti prikazati cijelom svijetu svu svoju tradicionalnu raznolikost koja tijekom povijesti pa sve do dan danas i dalje sjedinjeno živi i međusobno se obogaćuje. Umjetnost će vladati svakim trgom u Pečuhu. Kazalište, balet, cirkus, glazba, filmovi, ulična kultura, literatura, moderna umjetnost i mnogi, mnogi festivali doslovno će grad Pečuh preplaviti kulturom tijekom cijele 2010..

********************************************************* Evo popisa događanja koja vas tamo očekuju, a lista je poduža, ali impresivna: 3. ožujka – 12. travnja : Greek Festival 26. travnja – 1. svibnja: Pécs Dance Marathon 9.–29. svibnja: Travel Around the Turkish Crescent 20.–22. svibnja: 21st International Folk Days Music Festival 20.–22. svibnja: Batta Dem 5th International Reggae Festival Lipanj - Kolovoz: Exhibitions of Contemporary Croatian Visual Art 3.–12. lipnja: Pécs National Theatre Festival 3.–5. lipnja: 7th International Romany Festival 12. lipnja – 10. kolovoza: Pécs Open-Air Theatre Festival 9.–25. srpnja: Circus and Street Theatre Festival 13.–18. srpnja: EFOTT Music Festival- National Meeting of University Students 18.–25. srpnja: 13th European Youth Culture Week 23.–28. kolovoza: 15th International Adult Puppet Theatre Festival 29. kolovoza – 5. rujna: Pan-Balkan Art Picnic 8. rujna – 15. listopada: 2010 Young Contemporary European Artists’ Biennial 14.–26. rujna: 1st Cultural World Festival of Hungarians 20.–26. rujna: 4th International Dance Festival 4.–10. listopada: 2nd CinePécs International Film Festival 3.–17. studenog: Mezzo Television Opera Competition and Festival.

********************************************************* A ukoliko se želite dodatno informirati o ovoj kulturnoj deliciji, posjetite official Pécs program guide ili službeni Pécs 2010 website kako bi saznali sve najnovije vijesti o ovom kulturnom spektaklu. Ne mislite li i vi da je vrijeme da se svi mi zajedno uz odmor i zabavu na našim putovanjima okrenemo malo i kulturi? Rezervirajte si i vi što prije svoj smještaj u Pečuhu i pridružite se kulturnim događanjima u Pečuhu tijekom cijele 2010! > Rezervirajte hostele u Pečuh > Pregledaj sve članke FOTOGRAFIJE

