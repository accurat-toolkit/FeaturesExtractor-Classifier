Autor: Goran Vugrinec Objavljeno: 10.01.2010 Google je uzburkao informatički svijet svojim prvim mobilnim telefonom koji je odmah proglašen 'iPhone ubojicom', a možda mu baš ove prednosti opravdaju titulu Google je ponovo uzburkao informatički svijet lansiranjem svojeg prvog mobilnog telefona, smartphonea 'Nexus One'. VEZANE VIJESTI Vijesti Odmah po predstavljanju logično mu je dodijeljen naziv ubojice Appleovog iPhonea, međutim, tek će vrijeme, odnosno krajnji korisnici, odlučiti tko je pravi pobjednik. Appleov se übermobitel, iPhone, na tržištu nalazi posljednje dvije godine i javnost je upoznata s njegovim glavnim prednostima i nedostacima, stoga o tome nećemo raspravljati. No, istaknut ćemo sedam glavnih prednosti koje Googleov mobitel ima u usporedbi s Appleovim. Možda će upravo one biti dovoljne da 'iPhone killer' opravda svoj nadimak. Prednosti Nexusa One nad iPhoneom 1. Otključan je Potencijalni kupci svoje Nexus One ne moraju kupovati kod mobilnih i internetskih operatera već ga mogu uzeti direktno od Googlea. Mobitel nije vezan za samo jednog operatera i dolazi otključan što znači da ga se ne mora odkodirati. Samo stavite SIM karticu u njega i telefonirajte. 2. Slobodan dućan s aplikacijama Apple je dobio velike kritike zbog procesa odobravanja aplikacija za iPhone, a neki su programeri i odustajali od suradnje s 'jabukom' zbog toga. Google je, međutim, krenuo sasvim drugim putem. Aplikacije na njegovom Android Marketu ne prolaze proces odobravanja. Iako iPhone 'šiša' Nexusa i po broju aplikacija (100 000 vs. 16 000), Googleov je on line dućan puno slobodniji, a aplikacije imaju otvoreni kod. 3. Glasovne naredbe i diktiranje Ne da vam se tipkati. Koristeći Nexus One sve svoje tekstove, mailove, poruke, zabilješke i pretraživanje možete činiti glasovnim naredbama. Preciznost prepoznavanja glasa je oko 90 posto i kada radi puno je brže od tipkanja. Iako je iPhone ima tu opciju kroz aplikaciju Dragon Dictation, korisnici izdiktirani tekst moraju kopirati iz aplikacije na željeno mjesto. 4. Bolja kamera Fotoaparat na Nexus Oneu raspolaže s pet megapiksela u usporedbi s tri, koliko iPhone nudi. Također, Googleov telefon dolazi s bljeskalicom što omogućava snimanje po noći. 5. Dodatna baterija Nexus One ne samo da posjeduje snažniju bateriju od iPhonea (7 sati vs. 5 sati) nego je opremljen i zamijenjivom baterijom koja se može promijeniti ukoliko zakaže. Također, Googleov telefon dolazi s programom koji vam govori na što trošite energiju baterije 6. Trikovi s tipkanjem Nexus One ima tradicionalnu tipkovnicu, no korisnici ne moraju mijenjati njeno sučelje kako bi došli do '.' (točke) što uveliko pomaže pri pisanju mailova ili web adresa. Također, telefon nudi i prediktivni unos teksta 7. Cijena Nexus One kada se pojavi stajat će oko 179 dolara što je 20 dolara jeftinije od iPhonea. Ukoliko se kupuje otključan, cijena ćemo biti oko 529 dolara. Broj preporuka: 23 Objavi na Facebooku FACEBOOK KOMENTARI

