Cijene paket-aranžmana najvećeg turoperatora Starog kontinenta su u prosjeku veće za 2,5%. Volker Böttcher, direktor TUI-a za Njemačku na promociji kataloga u Istanbulu ove nedjelje (7.11.) se pravda kako za povišenje cijena nije kriv TUI, nego vlada u Berlinu i dodatni nameti koji se planiraju za zračni prijevoz. U Njemačkoj će se tako od 1. siječnja sljedeće godine za domaće letove plaćati dodatnih 8 eura, za letove srednjeg dometa 25, a za daleke destinacije 45 eura nameta na redovnu cijenu zrakoplovne karte. Zato su povećanje cijena najavili i drugi turoperatori, poput FTI-a, Alltoursa ili Thomasa Cooka, a Böttcher ističe kako su se trudili smanjiti druge troškove kako bi barem donekle nadoknadili ovaj namet. "Last minute" je "out" Bildunterschrift: Großansicht des Bildes mit der Bildunterschrift: Mallorca je i dalje hit među Nijemcima Turoperatori poput TUI-a su zadovoljni ovom sezonom. I za zimsku sezonu bilježe osjetno više knjiženja nego prošle godine - oko 10% više. Povoljni razvoj gospodarstva dao je krila Nijemcima i za daleke ciljeve: za prekomorske destinacije je čak 30% više knjiženja. Predvode i dalje Mallorca i Turska, gdje je aranžmane uplatilo 15% više mušterija. Jer, njemački organizatori ljetovanja su primjetili i kako je mušterijama dojadilo čekati do posljednjeg trenutka na još povoljniju cijenu neke "last minute" ponude - i često onda sjediti u hotelu koji je daleko od njihovih želja. TUI se zato već veseli sljedećem ljetu, tim više što je preuzeo i 49% tvrtke Boomberang Reisen iz Triera. Kao što već i ime ove tvrtke govori, ona je specijalizirana za putovanja u Australiju i na Novi Zeland - odredišta gdje i u TUI-u misle kako će privlačiti sve veći broj turista. Autor: A. Šubić (dpa) Odg. ur.: Marijana Ljubičić

