Umjesto s bižima, artičoke se naravno mogu pripremiti i s mladim bobom. Sastojci: 8 artičoka limunov sok 4 žlice krušnih mrvica 100 ml maslinova ulja 4 češnja češnjaka petrusimul sol papar pola kila biža 1 žlica Vegete Priprema: Artičoke očistite i po potrebi im odstranite tvrde vanjske listove, odrežite stabljiku i oštre vrhove listova. Kratko ih prokuhajte u slanoj vodi s malo limunova soka. Zatim ih ocijedite. Pripremite nadjev: mrvicama dodajte nasjeckani češnjak i petrusimul, papar i Vegetu pa sve dobro izmiješajte. Rastvorite listove i među njih stavite nadjev. U posudu stavite biži i složite artičoke jednu pored druge tako da budu okrenute prema gore. Prelijte ih uljem, malo posolite i zalijte hladnom vodom skoro do njihova vrha. Kuhajte na laganoj vatri oko sat vremena, ovisno o vrsti artičoka. Kad veći dio tekućine ispari, dodajte po želji malo ulja. Bilješke: Na ugrijani tanjur složite artičoke i umak s bižima te ukrasite po želji i poslužite. Donji dio artičoka izravnajte nožem do mekanog dijela tako da, pri kuhanju, mogu stajati na bižima. Umjesto s bižima, artičoke se naravno mogu pripremiti i s mladim bobom. Izvor: BRAČ online

