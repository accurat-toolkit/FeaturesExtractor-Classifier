16.11.2010. / 11:11 Autor: Hina Pakleni toranj u Šangaju: 53 mrtvih, četvero uhićenih Osim 53 poginule osobe, u požaru je ozlijeđeno 70 ljudi, među kojima je 17 s teškim opeklinama. Protiv vatre borilo se 25 vatrogasnih ekipa i 61 vozilo, a trebalo im je četiri i pol sata da požar stave pod nadzor Osim 53 poginule osobe, u požaru je ozlijeđeno 70 ljudi, među kojima je 17 s teškim opeklinamaKineska policija privela je u utorak četvoricu muškaraca za koje sumnja da su vareći uzrokovali požar na neboderu od 28 katova u Šangaju u kojem su u ponedjeljak poginule 53 osobe, objavili su službeni mediji. "Pritvorena su četvorica osumnjičenih", prenosi novinska agencija Xinhua, dodajući da je požar, koji je progutao 28-katnicu u najvećemu kineskom trgovačkom središtu, izazvan "nedopuštenim varenjem izvedenim mimo pravila". Zapovjednik vatrogasaca u Šangaju Chen Fei tvrdi kako je "gašenje požara u neboderima problem u svim zemljama svijeta" te odbija optužbe stanara da su mjere spašavanja bile nedostatne te da se presporo reagiralo. Osim 53 poginule osobe, u požaru je ozlijeđeno 70 ljudi, među kojima je 17 s teškim opeklinama. Protiv vatre borilo se 25 vatrogasnih ekipa i 61 vozilo, a trebalo im je četiri i pol sata da požar stave pod nadzor. Požar je buknuo na skelama oko nebodera i jako se brzo proširio na unutrašnjost. Većinu od 156 kućanstava u neboderu činili su učitelji i njihove obitelji.

