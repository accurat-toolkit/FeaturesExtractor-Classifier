Bitka za Gospić je bila jedna od bitaka za strateški važni gradić Gospić koji se nalazio na važnoj cestovnoj i željezničkoj prometnici koja je povezivala hrvatski sjever i jug. Gospić je bio predstavljao i psihološki cilj, jer je bio glavnim gradom jedne hrvatske regije, Like Velikosrbi bi zauzimanjem Gospića prekinuli još jedan hrvatski prometni pravac prema jugu i stvorili bi preduvjet za zauzeti hrvatski jug. O tome koliko je bitka bila teška i kako je bilo vrlo blizu da će Gospić pasti u četničke ruke je 1992. svjedočio ondašnji predsjednik hrvatskog Sabora, kasniji hrvatski predsjednik, Stipe Mesić [1]. Sadržaj [uredi] Uvod Uoči rata, na popisu 1991. je gospićka općina bila slijedećeg nacionalnog sastava: 29.049 stanovnika, od čega je bilo 18.613 Hrvata, 8926 Srba, 513 Jugoslavena te 947 ostalih. U Gospiću su Srbi za vrijeme Jugoslavijâ držali sve važne dužnosti u policiji, vojsci, gospodarstvu, politici, sudstvu i školstvu. Hrvati su bili podređeni i politički etiketirani. Uvod u ratne događaje na širem gospićkom području 1991. godine je bila ista kao i sa Vukovarom, Pakracom, Petrinjom, Drnišem i t.d.. Brojni gospićki Srbi su bili članovima SDS-a. Mjesecima su se pripremali za osvojiti grad i staviti ga pod vlast pobunjenih Srba. Već je postala uobičajena stvar da su vojno sposobni muškarci prijepodne bili na radnim mjestima, a u poslijepodnevnim satima su bili kod Metka vježbali na vojnom poligonu i strjelištu "Vedrine". 26. lipnja su pobunjeni Srbi proglasili ratno stanje. Petoga dana kolovoza četnička skupina iz Raduča koju je vodio t.zv. četnički "vojvodom" Rade Čubrilo je odvela petero Lovinčana u nepoznatom pravcu. Hrvatski MUP je našao njihova tijela tjedan dana poslije uz željezničku prugu prema Gospiću našla njihova izmasakrirana tijela. Jedan od ubijenih je imao 72 godine. Potom su velikosrbi napali Okružni zatvor na Ljubovu i nakon toga ophodnje hrvatske policije (Žuta Lokva 24. kolovoza), provocirali su građane na barikadama i slično. Već iznimno napeto stanje je počelo kipiti kad je tzv. "JNA" počela glumiti mirotvorce time što je samovoljno činila tampon-zonu između velikosrpskih odmetnika i legitimnih tijela hrvatske vlasti. Za to vrijeme su se u Golubiću su se više mjeseca uvježbavali pripadnici "Martićeve milicije" i 25. kolovoza 1991. su se vratili u Lički Osik gdje su utemeljili "Stanicu javne bezbednosti Teslingrad", odmah započevši sa uhićivati i smicati Hrvate. Hrvatske snage su tog 25. kolovoza utemeljili na stočnom sajmištu u Gospiću 25. satniju Zbora narodne garde, okosnicu budućih ratnih postrojba. [uredi] Rujanske žestoke borbe za grad Krajem mjeseca kolovoza je većina gospićkih Srba odvozila imovinu iz svojih stanova. Iako je većina njih znala da se sprema rat širih razmjera, rijetki su to dali naslutiti svojim susjedima Hrvatima. Čim su se ti izvukli iz grada, pali su prvi minobacački projektili (43 mine[2]) na Gospić. Pali su u noći sa 29. na 30. kolovoza 1991. godine u 1.14 sati. Takav obrazac ponašanja povlačenje iz Gospića su gospićki Srbi pokazivali uoči svakog granatiranja, jer su ih njihovi izvori obavještavali o granatiranjima; ti njihovi tajnoviti odlasci iz grada su jasno najavljivali gospićkim Hrvatima da će biti skori napad i potrebu skloniti se[2]. Unatoč svoj opremljenosti i nadmoći u oružju koju su imali pobunjeni Srbi i JNA, Gospićani odani hrvatskim vlastima su zaustavili četničke bande koje su naprjedovale. Bojišnicu su uspostavili hrv. policija, ZNG i građani i velikosrbi ju nisu nikad uspjeli probiti. Kao posljedica velikosrpskog granatiranja je znatni dio zgrada opožaren, a dio Gospićana je bio prisiljen pobjeći u Karlobag. Gospić Gospić na karti Hrvatske 4. rujna se utemeljilo proslavljenu 118. brigada HV čiji je prvim zapovjednikom bio Mirko Norac. 5. rujna su velikosrbi ponovno granatirali Gospić. Ciljem tog napada je bio i susjedni Stari Lički Osik, kojega su velikosrbi sravnili u tom napadu. Velikosrbi su krenuli u pješački napad na grad. Najžešće borbe pješaštvom su se vodile 10. rujna 1991. godine i to od Novog mosta na Novčici do Alarovog brda. Tog su dana velikosrpski tenkovi gotovo ušli u grad. Situacija se pogoršala kad su četnici 13. rujna zauzeli i minirali Maslenički most. Budući da se tako Karlobag našao pred okruženjem i pred realnom opasnosti od skore okupacije, brojni su mještani napustili taj gradić. Nakon pada perušićke vojarne 14. rujna, slika se poboljšala za hrvatske postrojbe, jer su došle do oružja. Četnici su svoj bijes iskalili 17. rujna kad su napali Gospić napalm-bombama i granatama. Tih deset dana je JNA sustavno uništavala grad pucajući sa položaja u gospićkim vojarnama. 19. rujna se predala vojarna u Gospiću. Hrvatske su snage zarobile 35 časnika JNA, 170 vojnika te 30 civila. Zaplijenile su razna oklopna vozila, topove i ino oružje. Hrvatske su se postrojbe sada imale s čime braniti. No, velikosrbi su u napadima srušili skoro cijeli Gospić. 65% objekata su uništili. Padom te zadnje vojarne JNA u Gospiću su skoro svi Srbi napustili Gospić i više nije bilo njihovih tajnovitih odlazaka i povrataka. Četnici i JNA su preostale Srbe u Gospiću od tada tretirali kao i Hrvate i neprijatelje srpstva te su neki od njih i ubijeni[2]. [uredi] Nakon osvajanja vojarnâ Kad su hrvatske postrojbe oslobodile vojarne u Gospiću, došle su u povoljniji strateški položaj. Već su 21. rujna deblokirali sela Lički Ribnik i Bilaj[3]. 25. rujna su hrvatske snage pokušale iz Gospića se probiti kroz Medak do okruženog Lovinca no nisu uspjele. Stoga su se lovinački branitelji zajedno s 800 civila izvukli iz okruženog sela i preko velebitskih visova su se povukli prema Starigradu i inim slobodnim hrvatskim mjestima[3]. Dan poslije su hrvatske snage pokrenule napadno-oslobodilačku akciju Medvjed radi deblokiranja najvažnije i skoro jedine kvalitetne cestovne prometnice kroz Liku i Gacku koja je spajala hrvatski sjever i jug[3]. Velikosrbi su nastavili topnički napadati Gospić sa položaja u Ostrovici. Do 29. rujna su tako uništili skoro 75% Gospića. 4. listopada su velikosrbi napali Paški most. Za to vrijeme su na obližnjim okupiranim područjima nastavljeni masakri nad hrvatskim civilima. Četnici su ubijali civile u Lovincu (8. listopada), Vagancu (9. listopada), Čorcima, Perušićkoj Kosi, Širokoj Kuli (13. listopada), Bukovcu (16. listopada), Urijama (u kojima su četnici 12. studenoga sravnili sa zemljom 13 kuća 12. studenoga 1991.[4]), Ličkom Osiku... Okolo Gospića i u Gospiću djelovale paravojne postrojbe pobunjenih Srba i dragovoljaca iz Srbije ("beli orlovi"), kao i specijalnih postrojba JNA iz Niša, koje su u svojim upadnim i izviđačkim akcijama ubijali hrvatsko stanovništvo, svjesno pokušavajući izazvati strah i demoraliziranje mještana odanih Hrvatskoj. U MORH-ovim dokumentima je primjerice zabilježeno da je na Lipovoj glavici upala skupina niških specijalaca koje su vodili domaći pobunjeni Srbi i tad je ubijeno 7 Ličana, a 2 dana poslije, na Marinu brdu, kilometar dalje, isti su upali i smaknuli 3 osobe [5]. Četnici nisu prestali napadati Gospić i okolna mjesta. Za osvetu što su hrvatske snage izvele uspješnu akciju u Divoselu 16. listopada, četničko je topništvo 19. listopada 1991. tuklo po Gospiću neprekidno 10 sati. Za tih je napada Gospić gorio na dvadesetak mjesta. Grube procjene govore da je samo toga dana palo na Gospić više od tisuću projektila, a po nekim izvorima znatno više. U listopadu su hrvatske snage pokušale osloboditi susjedna sela Divoselo i Novi Lički Osik. [3]. Velikosrbi su neprestano napadali Gospić minobacačima, topništvom, tenkovima, ali i zrakoplovstvom. 2. studenoga i 3. studenoga 1991. je bio osobito teški napad na grad, kad je palo preko 1000 granata, čime se obistinila prijetnja generala JNA Andrije Rašete da će do 1. studenoga Gospić biti sravnjen sa zemljom[2]. 16. studenoga 1991. su velikosrbi nakon granatiranja i raketiranja ponovno krenuli sa pokušajima osvajanja teritorija. Tog su dana poslali 200 posebno izvježbanih vojnika, pričuvnika i četnika radi zauzimanja cestovne prometnice Gospić-Karlobag. Hrvatske snage su ih odbile uz velike gubitke[2]. 17. studenoga su se u Divoselu srazile ZNG i 300 četnika. Upali su u zasjedu, poginulih je bilo od 50-100, a ostale se zarobilo[2]. 2 dana poslije su velikosrbi granatirali Gospić s preko 1000 projektila iz raketnih bacača i inog dalekometnog oružja. [uredi] Poveznice [uredi] Izvori v • r • u Popis hrvatskih operacija u Domovinskom ratu Bitka za Pakrac • Obrana zračne luke na Krku • Zbrojovka • Rašeljka • Dolac • Bitka za Gospić • Bitka za Srđ • Bitka za vojarne • Medvjed • Bitka za Drenov Klanac • Bitka za Vukovar • Boj u Splitskom kanalu • Boj u Korčulanskom kanalu • Obrana Dubrovnika • Otkos 10 • Orkan '91. • Strijela • Vihor • Kupa • Baranja • Lipanjske zore • Miljevci • Tigar • Oslobođena zemlja • Konavle • Vlaštica • Bura • Maslenica • Peruča • Medački džep • Cincar • Zima '94. • Skok-1 • Bljesak • Skok-2 • Ljeto '95. • Oluja • Maestral • Una • Južni potez • Burin • Manjinjorgo Dobavljeno iz "http://hr.wikipedia.org/wiki/Bitka_za_Gospi%C4%87" Kategorije: Operacije u Domovinskom ratu | Gospić

