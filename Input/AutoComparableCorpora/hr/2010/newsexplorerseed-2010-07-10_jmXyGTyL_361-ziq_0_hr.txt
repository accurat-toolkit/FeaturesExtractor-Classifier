"Brod plovi prema Gazi i neće mijenjati rutu", kazao je Savan, dodavši kako je u utorak navečer kapetan broda ponovno dobio upozorenje izraelske vojske. Neimenovani izraelski dužnosnik u utorak navečer je rekao kako se kapetan broda Almathea s moldavskom zastavom kojega su aktivisti preimenovali u Nadu ranije složio s izmjenom rute te je zatražio dopuštenje za skretanje kursa prema egipatskoj luci Al Ariš. Izraelski ratni brod i dalje, kako prenosi France presse, nastavlja nadzirati plovidbu broda s humanitarnom pomoći namijenjenom Palestincima u Pojasu Gaze, kako bi Izraelci bili sigurni da se ne radi o prijevari. "Prethodno su izraelske vlasti postavile ultimatum posadi broda", rekao je Savan za France presse, no glasnogovornik izraelske vojske zanijekao je tu informaciju. "Izraelske su nam vlasti dale ultimatum prema kojemu do ponoći brod mora izmijeniti kurs i zaploviti prema egipatskoj luci Al Ariš. U protivnom, kako su zaprijetili, njihov bi ratni brod mogao presresti naš brod s humanitarnom pomoći", kazao je za France presse predstavnik libijske zaklade, koji se nalazi na humanitarnom brodu, Mašalah Zvei. Na brodu je prema prijavi 2.000 tona hrane i medicinskih potrepština za stanovnike Pojasa Gaze. (hina/metro-portal)

