Sirevi "Reinhardshof, Harzer Käse" i "Reingardshof, Bauernkäse mit Edelschimmel" austrijskog proizvođača Prolactal GmbH na sreću nisu niti bili u prodaji u svim prodavaonicama lanca Lidl, ali se potrošače još jednom upozorava da nipošto ne jedu te sireve i da ih odmah vrate u prodavaonice gdje će im biti vraćen novac. Navedeni sirevi u čijim je uzorcima utvrđena povišena vrijednost određenih bakterija, takozvanih listerija su već povučena iz prodaje krajem siječnja, ali sada je i potvrđeno kako je konzum tih sireva doveo i do najmanje dva smrtna slučaja u Njemačkoj i četiri u Austriji. Još dvanaest osoba je oboljelo, navodi njemački institut Robert Koch. Potraga po bilješkama za trgovinu Bildunterschrift: Großansicht des Bildes mit der Bildunterschrift: U proizvodnji sira su bakterije nezaobilazne - ali ne bilo koje! Istraga o uzročniku nipošto nije bila laka, jer je vrijeme inkubacije veoma dugo. Nakon naglog skoka oboljelih od te bakterije, jedan suradnik austrijske Agencije za sigurnost zdravlja i prehrane je našao poveznicu među pacijentima tako da je analizirao njihove popise za kupovinu. Konačno, tek ovog siječnja je utvrđeno kako je poveznica bio sir austrijskog proizvođača Prolactal. Svake godine se u Njemačkoj zapravo bilježi nekoliko stotina slučajeva listerioze. Simptomi su isprva nalik gripi, ali kod osoba čija je otpornost smanjena ta bakterija može dovesti i do upale moždane ovojnice (meningitisa) sa smrtonosnom posljedicom. Austrijska tvrtka s međunarodnim vezama Tvrtka Prolactal sa sjedištem u Linzu i s nekoliko pogona po Austriji i jednim u Slovačkoj, priopćila je kako je već na prvo upozorenje austrijske Agencije "vlastitom odlukom i bez prisile" povukla sumnjive proizvode sa svih prodajnih mjesta. Ukazuje i kako ima pedesetogodišnje iskustvo u preradi mlijeka i kako se u njenim pogonima proizvodi po propisima i ISO-a i Međunarodnih standarda za prehranu (IFS). Ta tvrtka je dio Artax Group AG koja je u potpunom ili djelomičnom vlasništvu čitavog niza tvrtki, od američkog Dairyfoofa, slovačkog Milsya, njemačkih Lactoprot i Rovita, pa do učešća u tvrtkama u Belgiji, Češkoj, Grčkoj, Meksiku i Rumunjskoj. Autor: dpa/aš Odg. urednica: Marijana Ljubičić

