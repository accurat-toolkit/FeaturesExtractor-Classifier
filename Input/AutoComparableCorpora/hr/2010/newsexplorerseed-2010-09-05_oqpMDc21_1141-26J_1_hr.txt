Mislim da ono što treba našem školstvu je jedan Bruce Lee pristup. Disciplina, poštivanje učitelja, rad, upornost, korištenje i usavršavanje svoga tijela i uma za borbu u svakodnevnom životu. Pogledajte kakav je pristup javnosti školi. Te učenici su opterećeni, te ima previše činjenica za učiti, te moraju bubati napamet, te nema dovoljno izbora, te učionice nisu klimatizirane. Kakve su to gluposti! Kakva je to priprema malih ljudi za život. Pa normalno je da u školi mora biti i malo naporno i da treba ulagati trud ako se želi uspjeti. Zar će djeci kad odrastu sve biti lagano i prilagođeno njihovim željama. Zar će se sve prilagođavati njima i njihovim pravima i da će se kriteriji i zadaci olakšavati tako da se puno ne umore na poslu. Sve njih i nas čeka teška borba i zato se treba pripremiti. Naravno da se treba bubati napamet! Tako se vježba i disciplinira mozak isto kao što majstori borilačkih vještina tisuće puta ponavljaju iste pokrete dok ne postignu savršenstvo. Kakve su to priče o izboru i biranju. Izbor postoji: gimnazija, tehnička škola, obrtnička, poljoprivredna... Ako misle da treba više znanja i usmjeravanja učenika, nitko ne brani da kad obave svoje obaveze uče i druge stvari. Ovo s izborim se uglavnom svodi da se umjesto predmeta s dosta matematike, fizike, i kemije biraju neki bla, bla predmeti. Posebna je priča s preopterećenošću činjenicama u knjigama, da ne treba učenike puno opterećivati činjenicama. Pogledajte što se događa u društvu kad se ljude oslobodi od zatrpavanja "nepotrebnim" činjenicama. Pa tako nismo opterećeni činjenicam o npr. privatizaciji INA-e, TH-a i baš nam je super. Je li? Činjenice su potrebne da se iz njih izvuku pravi zaključci, ali i omogućuju nove interpretacije događaja. Omogućuju da prepoznamo krive i zlonamjerne intrerpretacije, da povezujemo činjenice i sklapamo ih u smislenu cjelinu. Ali ne, našoj djeci ne trebaju činjenice oni moraju naučiti misliti, pravilno razmišljati o npr. partizanima i ustašama i mogu imati pravo na mišljenje (ma kako glupo možda bilo), a činjenice i bubanje napamet podataka je štetno, ono ne bi pomoglo u razvijanju intelektualnih mogućnosti djeteta to bi ga samo zbunilo svi ti podaci o Jasenovcu i Golom otoku i '41. i '45. i '48. godini. Borilačke vještine su bile način da siromašni, obespravljeni ljudi steknu sigurnost snagu i samopouzdanje koje su koristili za borbu s jačim neprijateljima. Jedino što imali ti siromašni i obespravljeni ljudi imali jest njihovo tijelo i um pa su to i koristili u borbi. Snaga i vještina se postiže samodiscipliniranjem, upornošću, ali i poštivanjem svojih učitelja, dok se kod nas učitelji omalovažavaju, knjige su jedan veliki biznis, a činjenice nešto što samo opterećuje. U političare se ne možemo pouzdati, bogataši gledaju samo svoj interes i profit, ono što vrijedi kupuju stranci, sve više toga se privatizira i postaje nedostupno građanima, pripremaju se nove pljačke i otimačine. Kako mi, tako i djeca moraju izgrađivati i snažiti sebe. Moramo se pripremiti i izgrađivati i usavršavati jedino što nam ne mogu uzeti. Naše tijelo, naš um, našu vjeru i snove! Magarac jedan! Tweet Povezani sadržaji Još od ovog korisnika Tagovi

