Njemačke banke, koje su bile pogođene gospodarskom i financijskom krizom i kojima je država (bolje rečeno, njemački porezni obveznici) dala ogromnu financijsku pomoć, ponovno "šakom i kapom" plaćaju svoje menadžere. Kako pišu novine Frankfurter Allgemeine Sonntagszeitung (FAZ), oko 200 bankara upravo tih banaka koje su prije par mjeseci hitno tražile državnu pomoć, ponovno dobiva plaće u iznosu od više od pola milijuna eura. Menadžeri zarađuju više od samog šefa upravnog odbora Bildunterschrift: Großansicht des Bildes mit der Bildunterschrift: SoFFin nije odredio obvezujuće plaće i za menadžere Iako su dvoznamenkaste milijunske plaće, kakve su bile prije izbijanja financijske krize, danas "uistinu rijetkost", piše FAZ, menadžeri dotičnih banaka već odavno ponovno dobivaju mjesečne plaće u jednoznamenkastim milijunskim iznosima. Pri tome je riječ o plaćama do deset milijuna eura godišnje. Njemački fond za stabilizaciju financijskog tržišta (SoFFin), naime, "ukorio" je članove uprava njemačkih banaka koje su primile državnu pomoć i odredio im obvezujuće plaće u visini od 500.000 eura godišnje. No SoFFin nije odredio nikakve obvezujuće plaće za menadžere tih banaka, koji se po funkciji odmah nalaze ispod članova uprava. U Commerzbanci, kojoj je njemačka vlada pružila pomoć u visini od 18,2 milijardi eura, oko 50 bankara danas čak zarađuje više novca nego šef upravnog odbora te banke Martin Blessings, piše FAZ. Prema poslovnim izvještajima Commerzbanke, Blessings godišnje zarađuje 500.000 eura, dodajući mirovinsko osiguranje i troškove službenog vozila. Isplaćene premije u visini od 25 milijuna eura Bildunterschrift: Großansicht des Bildes mit der Bildunterschrift: Slučaj Hypo Real Estate na stolu gremija za financijsko tržište Nezadovoljstvo i protivljenje posebno je izazvala banka Hypo Real Estate (HRE). Pri tome je važno odmah na početku podsjetiti kako je država uz pomoć više banaka posrnuloj HRE dala više milijardi eura i preuzela oko 100 milijardi eura jamstava, te postala vlasnicom 94,73 posto dionica ove banke. No to očito nije spriječilo banku da svojim zaposlenicima isplati premije u iznosu od 25 milijuna eura. Ovim će se slučajem na posebnoj sjednici u ponedjeljak (27.9.) baviti gremij za financijsko tržište pri Bundestagu. Predsjednik gremija i FDP-ov političar, Florian Toncar za FAZ je izjavio: "Rado bih još prikupio par informacija o slučaju HRE. Koliko je zaposlenika ove banke profitiralo od 25 milijuna eura? Na temelju kakvih postignutih uspjeha?" Stručnjak za financije iz stranke Zelenih, Alexander Bonde zahtijeva: "Potreban je transparentan postupak djelovanja, jer, politika se pri ovom problemu nalazi u tamnom." Bonde upravo u slučaju Commerzbanke ne može shvatiti način na koji postupa njemačka vlada. "Ovdje je riječ o milijunskom grobu, koji postaje sve dublji. A mi jednostavno kroz prozor bacamo 25 milijuna eura", ističe on. No prema izjavama glasnogovornika Commerzbanke, niti jedan od zaposlenika kojemu je isplaćena premija nije, uključujući u to i mjesečnu plaću, dostigao zaradu veću od 500.000 eura. Ipak, neki od njih nalaze se neposredno ispod "dozvoljenih" 500.000 eura. Autorica: Marijana Ljubičić/ ap/ dpa/ rtrd Odg. urednica: Željka Telišman

