Televizijska mreža Al Jazeera objavila je u subotu video snimak u kojem je bombaš samoubica, koji je ubio agente CIA-e u Afganistanu, pozvao militante da osvete ubistvo vođe pakistanskih talibana izvođenjem napada u i van Sjedinjenih Država. Al Jazeera je javila da je bombaš Humam Khalil Abu-Mulal-al-Balawi u snimku poručio Sjedinjenim Državama i njihovom savezniku Jordanu: "Tvrdimo da nikada nećemo zaboraviti krv našeg emira, Baitullaha Mehsuda, neka ga Bog blagoslovi". Balawi se raznio 30. decembra u isturenoj operativnoj bazi Chapman, dobro utvrđenoj američkoj bazi u pokrajini Khost u jugoistočnom Afganistanu, u blizini granice s Pakistanom. To je bio drugi po težini napad na CIA-u u njenoj historiji. Al Jazeera je citirala riječi bivšeg jordanskog doktora kako je obaveza Mehsudovih boraca "da svete njegovu smrt u Sjedinjenim Državama i van Sjedinjenih Država". Pakistanska televizijska stanica AAJ prikazala je snimak Ballawija kako sjedi s vođom pakistanskih talibana Hakimullahom Mehsudom i javila je da je on dijelio američke i jordanske vojne tajne s militantima. Hakimullah, Mehsudov naslijednik, predvodi talibansku pobunu protiv pakistanske proameričke vlade. Ukoliko se autentičnost snimka potvrdi, to bi ukazalo na velike obavještajne propuste Sjedinjenih Država i Jordana, jednog od najbitnijih američkih bliskoistočnih saveznika. Ostalo je nejasno gdje i kada je snimak napravljen, ali prisustvo Hakimullaha Mehsua ukazuje na to je načinjen u Pakistanu. U napadu bespilotnog američkog aviona u prošloj godini ubijen je vođa pakistanskih talibana Baitullah Mehsud, podsjetio je Reuters. (Fena) Tags Share Tweet Pregledano: 406 Komentari (0) Napišite komentar Morate biti prijavljeni da biste mogli poslati komentar. Molimo vas da se registrirate ukoliko nemate već otvoren korisnički račun.

