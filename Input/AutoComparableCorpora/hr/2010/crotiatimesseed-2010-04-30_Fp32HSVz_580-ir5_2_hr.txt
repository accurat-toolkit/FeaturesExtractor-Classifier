Delegacija Europske unije u Hrvatskoj nedavno je zatražila od vanjskih stručnjaka da izvijeste o kriminalu vezanom uz prava intelektualnog vlasništva. Koncentriran je na opasnost po zdravlje i sigurnost od krivotvorene robe (farmaceutski proizvodi, igračke, auto dijelovi, cigarete, itd.) te uključenost organiziranog kriminala u trgovinu krivotvorinama. Izvješće potvrđuje da se hrvatska suočava s istim rastućim izazovima kao i države članice EU-a: Slijedom vodećih hrvatskih institucija za provedbu zakona da se angažiraju u borbi protiv nezakonite trgovine Europska komisija organizira dvodnevnu međunarodnu radionicu: Javno zdravstvo i organizirani kriminal – regionalna radionica o kriminalu vezanom uz prava intelektualnog vlasništva. Radionica okuplja više od 100 iskusnih predstavnika tijela za provedbu zakona iz carine, policije, inspektorata, farmaceutskih agencija, te ureda za intelektualno vlasništvo iz Bosne i Hercegovine, Kosova (prema rezoluciji 1244/99 UNSC), Srbije, Albanije, Crne Gore, Bivše jugoslavenske republike Makedonije i Turske. Cilj je osigurati forum za stručnu raspravu i omogućiti regionalnu suradnju. Predstavnici medija pozvani su prisustvovati pozdravnim govorima ravnatelja policije Olivera Grbića i veleposlanika Paula Vandorena, šefa Delegacije Europske unije u Republici Hrvatskoj, u hotelu International, Zagreb, 27. travnja 2010 u 8.50 sati. Povrede prava intelektualnog vlasništva ukratko u brojkama Nedavno ažurirani podaci OESS-a pokazuju da je međunarodna trgovina krivotvorinama i piratskim proizvodima procijenjena na iznos od 188 milijardi eura u 2007. Taj je iznos veći od pojedinačnih Bruto Domaćih Proizvoda 150 gospodarstava svijeta uključujući 24 države članice EU-a. U posljednjim dostupnim statistikama europskih carinskih vlasti broj zaplijenjene robe za koju se sumnja da predstavlja povredu prava intelektualnog vlasništva u 2008. porastao je za 126% na 178 milijuna artikala. Proizvodi potencijalno opasni po zdravlje i sigurnost europskih potrošača dosegli su brojku od 20 milijuna komada, ili 11% (hrana i piće, proizvodi za osobnu higijenu, lijekovi i igračke) od ukupno zaplijenjene robe. U Hrvatskoj broj carinskih zapljena povećava se svaku godinu i u 2009. pokrenuto je ukupno 300 postupaka. Najveći broj zapljena u posljednjim godinama odnosi se na cigarete (37 %) i obuću (9,12 %). Govor veleposlanika Vandorena.

