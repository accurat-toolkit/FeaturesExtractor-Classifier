Neprolazni planinski prijevoji, uznemirena rijeka Urubamba koja hita k Amazoni, gusta šuma koja se neumitno pretvara u prašumu, te planinski vrhovi Anda iznad sloja oblaka, svi oni najavljuju izgubljeni misteriozni grad - Machu Picchu (Ma-ču Pik-ču). A kad se jedanput napokon naemo u njegovom zagrljaju, kad nas obujmi zrak, prostor i energija Anda, tada se javi osjećaj da se nalazimo na krovu svijeta. Odavde se sve vidi i sva čula ponovno počinju funkcionirati. Pitanja koja su dio ove misterije (tko, kada, zašto i kako) dobivaju svoj odgovor. Potrebno je samo da se opustimo i zaklopimo oči na trenutak. Jutro, tog 24. Septembra, 1911. godine, je osvanulo prohladno. Tročlani "tim" se, ne sluteći, zaputio strmim liticama k najvećem arheološkom otkriću XX stoljeća. Naredniku Karasku je perfekt Cusca dao u zadatak da osigurava ljepuškastog profesora s američkog univerziteta Yale, Hiram Binghama. Roen na Havajima, Bingham (1875-1956) je diplomirao na elitnom Univerzitetu, da bi prvi put došao u Južnu Ameriku 1908. godine, kao član ekspedicije za Čile. Tokom svoje Peruanske ekspedicije, tri godine kasnije, imao je na umu da pronae posljednje utočište Inka, legendarni grad Vilkabamba. "U društvu samo s narednikom Karaskom napustio sam kamp u deset sati... Kratko nakon dvanaest sati, potpuno iscrpljeni, došli smo na travnatu zaravan - 700 metara iznad rijeke. Tamo smo zatekli dvojicu dobro uhranjenih Indijanaca koji su bili prijatno iznenaeni našim dolaskom. Dali su nam vode i skuhali nekoliko slatkih krumpira. Dva indijanska farmera, Richarte i Alvarez, su nam se pohvalili da su pronašli obilje terasa na kojima uzgajaju svoje kulture. Ovdje su već četiri godine, a s obzirom na nepristupačnost kanjona, ovi krajevi su izgleda nenaseljeni već stoljećima. Narednik Karasko mi je prevodio i potvrdio da se ruševine neotkrivenog grada nalaze malo podalje... Zbilja, nedaleko od te visoravni, susreli smo se s neočekivanim prizorom : stotine kamenom ograenih zemljanih terasa, svaka od njih desetina metara dugačka. Očito je da su ih Indijanci skoro pronašli i očistili... S nama je bio i dječak kao "vodič" koji nam je pokazivao put dalje. Prošli smo kroz netaknutu šumu i pred nama su se ukazali zidovi izgubljenog grada nastali kao proizvod rada najkvalitetnijih majstora koje su Inke imale..." (Hiram Bingham, "Lost City of the Incas"). U svojoj knjizi "Izgubljeni Grad Inka", izdanoj 40 godina nakon otkrića Machu Picchua, sada već legendarni Hiram Bingham, samouvjereno počinje poglavlje o otkriću : "Bit će zapamćeno da je bio Septembar, 1911. godine, kada sam ja počeo potragu za posljednjim glavnim gradom Inka..." I, u pravu je. Taj datum i dogaaj su vidno obilježeni na ulasku u Machu Picchu sa spomen-pločama u znak sjećanja na Binghama, te u brojnoj literaturi o ovom Andskom dragulju, na koji je Bingham nabasao gotovo slučajno. Meutim, u trenutku kada je Bingham pronašao izgubljeni grad nije bio toliko ushićen. U svom dnevniku je napisao te večeri : "Augustin Lizarraga je otkrivač Machu Picchua" (Peter Frost, "Exploring Cusco", 1999). Lizarraga je bio lokalni farmer koji je kredom upisao svoje ime na jednom od kamenih blokova. Tek kasnije Bingham je počeo tvrditi da je Machu Picchu zapravo Vilkabamba, posljednji glavni grad Inka (što će se pokazati netočnim; zapravo sam je Bingham prošao periferijom Vilkabambe dvije godine kasnije, ne sluteći gdje se nalazi; ali je taj grad bio toliko gusto obrastao šumom da mu nije mogao sagledati stvarne dimenzije). Kada se Bingham vratio na Machu Picchu 1912. godine, napravio je stotine fotografija čiji su najbolji primjerci završili na udarnim stranicama National Geografic magazina 1913. godine. Odjek je bio senzacionalan, Bingham je postao svjetski popularan, Machu Picchu

