Na kruzeru Carnival Splendor na kojem je 4466 ljudi izbio je u ponedjeljak manji požar. Nakon njega je kruzer ostao bez električne energije pa ga sada ispred obale Meksika prema luci u San Diegu vuku manji brodovi. U San Diego bi brod trebao stići u četvrtak. Na kruzeru nema vidljivih oštećenja, piše AP. Američka mornarica je poslala i helikoptere koji će putnike i posadu opskrbiti hranom i vodom. Putnicima između ostalog voze kroasane i rakove. Na 290 metara dugom kruzeru nema tople vode, ne rade klime ni telefoni i ljudi moraju jesti hladnu hranu uglavnom iz limenki. Srećom nitko od putnika i članova posade nije u opasnosti. Osim toga kruzer ima generator koji pokreće radar i sustav navigacije. Carnival Splendor ima tonažu 113.300 tona i najveći je brod tvrtke Carnival Cruise Lines. Kako piše Bild, u nedjelju je krenuo na put koji je trebao trajati tjedan dana. Kruzer plovi dvije godine pod panamskom zastavom. Navodno će svi putnici dobiti bon za novo putovanje. Tagovi: carnival splendor, putnici, požar, kruzer Zadnji komentari 2 komentara Pogledaj sve komentare Prije 1 mjesec IvanMihaljevic: Drndo znam da si lud ko mjesec sad ali boli te k... Skoči i plivaj do Neuma Prije 1 mjesec MateMakarska: Volio bih i ja da me tako 7 dana "zarobe" Ne slažeš se? Komentiraj! Za komentiranje je potrebno prijaviti se. Nemaš korisnički račun? Registracija je brza i jednostavna, registriraj se i uključi se u raspravu.

