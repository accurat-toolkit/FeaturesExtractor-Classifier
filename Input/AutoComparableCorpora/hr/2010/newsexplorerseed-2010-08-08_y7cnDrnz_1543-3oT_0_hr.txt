Bildunterschrift: Großansicht des Bildes mit der Bildunterschrift: Christian Lell (desno) u vremenima dok je branio boje Bayerna "Dva muškarca, dvije žene - i jedno veliko pitanje: koliko dobro jedan od te dvojice muškaraca poznaje ženu drugog muškarca?" Tako njemački (odlično informirani) tabloid "Bild-Zeitung" uvodi čitatelje u nastavak priče oko Michaela Ballacka i njegovih eventualnih izvanbračnih "izleta". Ballack je jedan od dvojice muškaraca, drugi muškarac je također profesionalni nogometaš i njegov bivši suigrač iz Bayerna - Christian Lell. A žena iz ove priče je Daniela. Daniela je aktualna Lellova djevojka. S njim očekuje i dijete - u šestom je mjesecu trudnoće. Ballack je, kako se može naslutiti između redaka ove pomalo bizarne priče o navodnom bundesligaškom ljubavnom trokutu, imao "nešto" s Danielom. Kažemo navodno, jer do sada još nitko nije potvrdio Ballackovu aferu s Danielom. Čak ni sami Lell, koji već tjednima "hrani" njemačke medije misterioznim prigovorima na račun kolege Ballacka o tome kako mu se on "umiješao u privatni život". I mi smo ovih dana pisali o "aferi" o kojoj bruji cijela Njemačka, a ne samo Bundesliga (članak pod naslovom "Michael Ballack - njemačka verzija Johna Terryja?" objavljen je 9. kolovoza). "Nisu svi poput Michaela Ballacka..." Nakon što je Lell za više medija potvrdio da je Michael Ballack glavni krivac za njegove privatne i probleme u klubu (svađa s Danielom, privremeni prekid nogometne karijere, napuštanje Bayerna i prelazak u berlinsku Herthu), on je dodao da ipak ne želi u detalje pričati o ovom slučaju. Kao razlog kazao je sljedeće: "Obzirom da Daniela i ja očekujemo dijete, za našu obitelj ne bi bilo dobro da govorim o stvarima iz privatnog života. Ja ću odlučiti sam kad ću o tome nešto reći" i dodao u istom dahu: "Nisu svi poput Michaela Ballacka da misle kako si mogu dozvoliti da uđu u privatni život drugih ljudi i da bez razmišljanja tamo neke stvari i unište..." Bildunterschrift: Ballack će u idućoj sezoni nastupati za svoj nekadašnji klub - Bayern iz Leverkusena Lell opet nije precizirao o čemu se konkretno radi. A što Lell očito doista misli u novom je izdanju society-magazina "Bunte" napisala glavna urednica Patricia Riekel. Ona živi u blizini Münchena, muž joj je vrlo dobro povezan s ključnim ljudima u Bayernu i nikoga ne bi začudilo da novinarka ima informacije o tome što je to bilo "nešto" između Ballacka i Daniele. I gospođa Riekel ne bira riječi. Michael Ballack za nju je "Schuft" (njemačka riječ za ništariju/gada/nitkova/podlaca/hulju), Christiana Lella optužuje da se ponaša kao malo dijete a njegovu djevojku Danielu naziva "nogometnim grupijem". I u nastavku postavlja pitanje koje su si mnogi postavili posljednjih dana: "Je li Michael Ballack bio na gostujućoj utakmici?" Na njemačkom u prenesenom značenju to je opis za seks-aferu. Ballack je inače oželnjen i ima troje djece. Daniela je, prije veze s Lello, bila cura Bastiana Schweinsteigera. Odjednom svi šute... Bildunterschrift: Großansicht des Bildes mit der Bildunterschrift: Simone i Michael Ballack na dan vjenčanja (14.7.2008.) Na Lellove tvrdnje i pisanje medija iz tabora Michaela Ballaca ne stižu nikakve reakcije. Po informacijama lista "Bild", Ballackova supruga Simone posljednjih je dana dva puta nazvala obitelj Lell da provjeri o čemu se radi. A Christian Lell je navodno rekao gospođi Ballack da se "obrati svom mužu". Otkako je Hertha zabranila svom igraču da javno komentira ovu "aferu", i sami Lell šuti kao zaliven. On je svoje rekao - koliko je istine u tim tvrdnjama? Autor: S. Matić (bild/Bunte/sid) Odg. ur.: A. Šubić

