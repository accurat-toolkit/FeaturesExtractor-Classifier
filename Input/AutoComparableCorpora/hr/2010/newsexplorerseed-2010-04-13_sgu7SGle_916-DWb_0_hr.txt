vrijeme emitiranja 10:00-11:00 Dragi slušatelji, ovdje Kineski radio Internacional, dobro došli u emisiju Kineskog ritma na hrvatskom jeziku. Yu Xi vas pozdravlja iz Pekinga. Od 29. ožujka naše emitiranje možete slušati na našoj web-stranici croatian.cri.cn, i na kratkom valu, na frekvenciji 7225, 7415 od 23:00 do 24:00, ili na 7335, 9440 od 19:00 do 20:00. [Komentari] Kineski ritam>>> Kineski ritam—raspored emitiranja Danas slušate prvo emitiranje Kineskog ritma vikendom. Kineski ritam je emisija Kineskog radio Internacionala na hrvatskom jeziku namijenjena svim ljubiteljima Kine, kineskog jezika i kulture i svima onima koji će tek to postati. Naš program vikendom će biti glazbenog sadržaja, zajedno ćemo slušati kinesku glazbu i pjesme, uživati u melodijama i ritmu kineskih pjesama. Ja sam Yu Xi i za vas ću odabirati najljepše kineske pjesme i glazbu, a ako i vi sami imate prijedloge, šaljte svoje poruke na adresu cro@cri.com.cn. Dragi slušatelji, proljeće je već stiglo u Peking, nadam se i u Zagreb, i cijelu Hrvatsku. Leptiri dolaze s proljećem i znak su dolaska toplih dana. Ljudi kažu da je leptir „pjesma proljeća". Pa danas u emisiji ćemo slušati nekoliko pjesama o leptirima i sve su pjesme pod nazivom ''Leptir", zanimljivo. Već smo čuli kineske pjevačice. U različitoj kulturi, leptiri imaju različita značenja. U kineskoj kulturi, leptir je simbol ljubavi i zaljubljenika, ne samo zbog toga što leptiri uvijek lete u parovima, nego i zbog drevne kineske legende. Legenda je poznata pod nazivom „Priča o zaljubljenim leptirima". ''Priča o zaljubljenim leptirima" nam govori o ljubav između Liang Shanboa i Zhu Yingtai. Zhu Yingtai je djevojka koja se prerušila u dječaka, kako bi otišla izvan svoga zavičaja na školovanje, jer se tada smatralo da djevojke ne trebaju ići u školu, i da je bolje da ostanu kod kuće. Vremenom se zaljubila u školskog druga Liang Shanboa. Međutim, njezina obitelj nije odobrila ovu ljubav, pa je Liang Shanbo umro od tuge. Nakon puno godina kada se Zhu Yingtai morala udati za drugoga, na putu je prošla pored groba svojeg dragog, pa je na grobu zaplakala. Odjednom je iz groba izletio leptir, a djevojka se u tom trenutku također pretvorila u leptira. Od tada dva zaljubljena leptira slobodno lete, kaže ova stara dirljiva priča.

