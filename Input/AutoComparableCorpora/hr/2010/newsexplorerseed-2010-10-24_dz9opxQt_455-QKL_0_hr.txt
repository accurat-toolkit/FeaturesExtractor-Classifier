Grad Loyang, koji se nalazi u pokrajini Henan, u središnjoj Kini, nazvan je prijestolnicom 9 dinastija. Bez sumnje, tamo se može vidjeti mnogo kulturno-povijesnih spomenika, među kojima je jedan od najčuvenijih hramova - hram Bijelog konja, koji je samo 12 kilometara udaljen od grada Loyanga. Hram je prvi put izgrađen 68. godine naše ere. Iz povijesnih knjiga se vidi da su po naređenju drugog cara Hanminga, za vrijeme dinastije Istočni Han, dva ministra pošla u Indiju po budističke sutre. Oni su u Indiji susreli dva vrlo obrazovana monaha i dobili budističke spise i figure, pa se potom s njima vratili u domovinu. Tada su na bijelom konju nosili budističke svitke i figure i uz maksimalne napore stigli u prijestolnicu dinastije Istočni Han—Loyang. Naredne godine, po naređenju imperatora Hanminga, u tom gradu je sagrađen hram pod nazivom - Hram Bijelog konja. Bio je to prvi budistički hram u Kini izgrađen uz fianacijsku pomoć vlade prije 1900 godina. Hram Bijelog konja je okrenut prema suncu i ima pravokutno dvorište. Na istočnoj i zapadnoj strani tamnocrvene kapije stoji po jedan konj od bijelog kamena, simbol ovog hrama. Dva kamena konja su po veličini slična pravim i odaju dojam mirnoće ali i dražesti. Na njima dolazi do izražaja profinjeno kiparsko umijeće i stil umjetnika dinastije Song. Paviljon Velikog Bude jedan je od glavnih paviljona u ovom hramu. Pokriven je žutim emajliranim crjepovima a sami krovovi su izvedeni s puno umijeća. Eksponati u paviljonu Sakamunija su najljepši, a među njima se posebno ističe uklesana niša s pozlaćenom ikonom, koja se nalazi u sredini paviljona. Na vrhu niše je isklesan orao raširenih krila a s obje strane su isklesani vodeni zmajevi u igri. Na stropovima paviljona se mogu vidjeti prekrasne slike lotosa, a na njegovom istočnom i zapadnom zidu se može naći više od 5 tisuća budističkih figura. U ovom paviljonu je 18 arhata od kojih su 17-orica ćelavi, a jedan je nježna žena - arhat s uskim obrvama, koja nosi dragocjenu krunu, budističku mantiju i suknju. Nazvana je cvijetom među l8 arhata. Ako se gledanje drevnih skulptura može uporediti s pijenjem dobrog vina, onda se penjanje na oltar Hladovine može uporediti sa citiranjem drevne pjesme. Oltar Hladovine je ozidan opekom. Dug je 43 metra, širok 33, a visok 6 metara. Na njemu su prastari čempresi i izuzetni paviljoni, pa je oltar nazvan Dvorištem u zraku. Na njemu se može naći i lijepi drevni paviljon u kojem se pomno čuvaju budistički spisi koji su donijeti na Bijelom konju iz Indije. Na istočnoj i zapadnoj strani od ovog paviljona je po jedan paviljon monaha u kojem se mogu vidjeti skulpture dvaju pomenutih indijskih monaha koji su ovdje dugo živjeli i prevodili s indijskog na kineski prvu knjigu o budizmu. Oni su pokopani u hramu Bijelog konja. Nakon loze Istočni Han, hram Bijelog konja je više puta bio srušen i renoviran. Početkom 80-tih godina, kineska Vlada je ponovno izdvojila novčana sredstva za njegovo renoviranje pa Hram Bijelog konja ponovno blista svojom ljepotom i povijesnim sjajem. Uredila: Cai Ruijun

