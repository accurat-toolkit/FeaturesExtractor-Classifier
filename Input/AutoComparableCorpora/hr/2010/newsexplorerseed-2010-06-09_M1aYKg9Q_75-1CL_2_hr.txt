07.06.2010. / 16:26 Autor: Vedrana Rudan Vedrana Rudan: Kako je pičkin dim iz Gaze konačno došao i do Hrvatske Do jučer nam se čitav svijet klanjao i ispričavao, zašto smo danas loši momci? Zato jer smo onim Turcima na onom brodu iz blizine pucali u glavu? Čekajte malo, mi godinama iz blizine mnogima pucamo u glavu pa nije bilo frke? Šta se dešava? Vedrana RudanKad sam pred godinu i pol na Novoj TV postavila pitanje zašto je dim iznad Auschwitza vječni dim, a dim iznad Gaze pičkin dim dobila sam otkaz, a gotovo svi hrvatski novinari moju su jadnu glavu prelili katranom pa posuli perjem. Poznata hrvatska židovska braća koja već šezdeset godina prate razvoj ustaškog pokreta u Hrvata proglasila su me vješticom. Usporediti Gazu sa koncentracijskim logorom? Čak me i Američki State Departament stavio na neku od svojih zloglasnih lista. Svi ali baš svi koji nešto u Hrvatskoj govore, pišu ili piskaraju proglasili su me "antisemitom". Nisam se potrudila prevesti što to znači ali sam po količini pljuvačke koju su u mom pravcu štrcali, posebno jutarnji novinari, shvatila da mi se ne piše dobro. A vidi me danas? Došla sam na svoje? Mogla bih hodati okolo i urlati u uši mnogobrojnih kolega, ej, dečki, ej, cure, ono što sam ja rekla pred godinu i pol danas govori čitav svijet. Čak i vi, hrvatski novinari, pišete kako je Gaza logor, kako tamo u strašnim uvjetima živi milijun i pol stanovnika na prostoru "veličine Brača". Kolege, odakle vam "Brač"? Kako znate koliko je Gaza velika i kako tamo ljudi žive? Bili ste tamo? Kladim se, ni na Braču niste bili. Ali, baš vas briga, nisu bitni detalji, ovih se dana nosi pljuvanje po Židovima. A vidite, ja, umjesto da tražim okolo da mi netko plati duševne boli stare godinu i pol, ja žalim Židove. Oni jedini siroti ne kuže da ubijati humanitarce više nije pristojno, zaustavljanje brodova koji nose cement i invalidska kolica neće ići dovijeka jer brodove u Gazu šalju Ameri a oni nikad ne odustaju. Za sada samo poručuju Židovima, mir, braćo, mir. A siroti Židovi se u šoku s pravom čude, a gdje smo pogriješili? Do jučer nam se čitav svijet klanjao i ispričavao, zašto smo danas loši momci? Zato jer smo onim Turcima na onom brodu iz blizine pucali u glavu? Čekajte malo, mi godinama iz blizine mnogima pucamo u glavu pa nije bilo frke? Šta se dešava? Ako usporedimo pet, šest ili pitaj boga koliko mrtvih turskih humanitaraca sa milijunima pogubljenih Židova, gdje je tu ravnoteža? Da mi stotinu godina svakoga dana u godini ubijemo nekoliko stotina humanitaraca i potopimo tisuće brodova koji prevoze invalidska kolica za Gazu, da li bismo naplatili ono što su prošli naši preci? Ni blizu. Zato smo pucali onim Turcima u turske glave iz velike blizine i zato nećemo dopustiti da nobelovci okolo brodovima prevoze invalidska kolica. Ni cement. Uostalom, oni tamo u Gazi žive mnogo bolje od onih koji im iz Turske, Irske i pitaj boga kojih zemalja, šalju pomoć. Umjesto da svijet bude zadovoljan što negdje na kugli zemaljskoj milijun i pol ljudi na prostoru "veličine Brača" živi od pomoći dok svi ostali moraju krvavo raditi, poludjeli svijet diže se na noge i želi Gazi oteti pravo na lagodan život?! Naravno da su Židovi zgađeni i prljavim udarcem koji im je ispod pasa smjestio musliman, tko će ako neće musliman, Obama. Taj je Obama nekom Larryju Kingu rekao "da je opsada onemogućila stanovnicima Gaze ekonomski napredak". ?! Ali to nije sve. Egipatski Upravni sud donio je odluku da Egipćani oženjeni Izraelkama gube državljanstvo, ne samo oni nego i djeca njihova. Ljudi moji, podsjećali li vas ovo na nešto? Ponavlja se stara priča. Prljavi, zli svijet, antisemit do antisemita na jednoj strani a siroti Židovi na drugoj. Još uvijek imaju Gazu, uskoro je neće imati, doživjet će ono o čemu govori njihova najslikovitija kletva, dabogda imao pa nemao. I ja se pitam zašto su Ameri odlučili zatvoriti najveći koncentracijski logor na svijetu, oprostite, deblokirati Gazu? Zato jer će sličan logor otvoriti negdje drugdje. Amerikanci su ljudi kojima je glavni posao osnivati gaze. Ameri, Ameri, milost, milost! Samo ne Brač, ne Brač! Neeeeee Braaaaaaaaač! rudan.info

