Američki predsjednik Barack Obama je stigao u Jakartu, kako u službeni posjet, tako i u posjetu nekadašnjem domu. Američki predsjednik se već sreo sa indonežanskim predsjednikom Susilo Bambang Yudhoyonom, pri čemu su razgovarali o uzajamnim ekonomskim šansama, kao i o pitanjima sigurnosti. Čim su predsjednik Obama i prva dama Michelle stigli u Indoneziju, pročulo se da će možda morati skratiti posjetu. Brige zbog povećanog vulkanskog pepela u zraku, iz probudjenog vulkana Merapi u centralnoj Javi, gotovo 500 kilometara daleko od Jakarte, ipak može prisiliti predsjednika da napusti Indoneziju ranije nego je planirano. Obama je inače uputio izraze sućuti obiteljima stotina koji su poginuli usljed vulkanskih erupcija i nedavnog tzunamija. "Naravno da smo svjesni da je ovo teško vrijeme za Indoneziju. Prvo nedavni zemljotres i tzunami, a sada vulkanske erupcije. Naše su misli i molitve s onima koji su izgubili svoje najdraže ili svoje domove." Netom nakon dolaska, predsjednika je toplo pozdravio indonežanski predsjednik Susilo Bambang Yudhoyono u predsjedničkoj palači u Jakarti. Na predsjednika Obamu, koji je kao dijete živio u Indoneziji, mnogi tamo gledaju kao na svoga. Tijekom bilateralnih sastanaka dvojica su lidera razgovarali o planovima za sveobuhvatno partnerstvo kako bi se popravile bezbjedonosne, ali i ekonomske veze izmedju dvije najveće demokracije u svijetu. Medjutim, nije svako bio sretan što vidi američkog predsjednika. Tijekom dana su se članovi fundamentalističke organizacije Hizbut Tahir , okupili na glavnom trgu u gradu s parolama Obama je pravi terorista. Glasnogovornik grupe Ismail Yusanto kaže da podrška koju Obama pruža vojnim akcijama u muslimanskom svijetu, ga čini istim kao što je bio njegov prethodnik. "Za nas je Obama isti kao George W Bush. Znamo da su napadi na Irak i Afghanistan bile Bushove ideje, ali Obama nastavlja istu politiku." Drugi se ne bi složili, s obzirom da je Obama okončao borbene operacije u Iraku, i odredio rok za povlačenje iz Afghanistana. Na zajedničkoj novinskoj konferenciji, američki predsjednik je izrazio frustraciju sporim, gotovo nikakvim napretkom u pregovorima na Srednjem Istoku, usljed odluke Izraela da ne zaustavlja izgradnju novih naselja. Obama je takodjer govorio o svojim nastojanjima da uključi islamski svijet u dijalog: "Uz poštovanje prema islamskom svijetu, smatram da su naši dosadašnji napori bili pošteni, umjereni. Ne očekujemo da ćemo eliminirati svako nerazumijevanje i nepovjerenje koje se razvijalo tijekom mnogih godina, ali vjerujem da smo barem na dobrom putu." Govoreći o netom završenim izborima na Burmi, američki predsjednik je rekao da nisu bili ni slobodni ni pošteni. A govoreći o Kini,, pred summit G-20, indonežanski predsjednik Susilo Bambang Yudhoyono je kazao kako se nada da obje sile mogu suradjivati na stabiliziranju ekonomske situacije u svijetu. "Indonezija se nada da će američko-kineski odnosi nastaviti ići u pozitivnom smjeru, jer, ako nešto nije u redu s članicama G-20,onda će se posljedice osjetiti jako široko, ne samo u Aziji, već u cijelom svijetu." Indonezija ne najmnogoljudnija islamska zemlja na svijetu. Predvidjeno je da predsjednik Obama govori studentima na Univerzitetu u Jakarti, što neki nazivaju njegovim drugim pružanjem ruke ka islamskom svijetu (nakon Kaira). Medjutim, vulkanski pepeo može dovesti do pomjeranja vremena govora.

