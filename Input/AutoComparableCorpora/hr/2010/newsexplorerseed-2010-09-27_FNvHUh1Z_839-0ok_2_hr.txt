Očekuje se da će Kim Jong-un, treći sin diktatora Sjeverne Koreje, preuzeti vlast od svog oca za kojeg se sumnja da je prije dvije godine pretrpio moždani udar. Sjeverno korejska vojska imenovala je trećega sina čelnika Kima Jong-ila delegatom na kongresu vladajuće stranke, prvom nakon 30 godina, što daje naznake da bi on mogao biti izabrani očev nasljednik, pišu u ponedjeljak južnokorejske novine. U izoliranoj Sjevernoj Koreji potpora vojske smatra se ključnom za nesmetani prijelaz vlasti, posebice s obzirom na neiskustvo mladog Kima. Očekuje se da će Kim Jong-un, koji ima oko 25 godina, biti imenovan nasljednikom na kongresu Radničke stranke koji počinje u utorak, a vjerojatno će, kako govore analitičari, dobiti i svoju prvu službenu ulogu. Nastavak dinastije Novine Chosun Ilbo pišu, pozivajući se na svoje izbore, da je vojska nominirala i sina i oca za svoje predstavnike na najvećem sastanku stranke u posljednja tri desetljeća. U Pjongjangu se već okupljaju delegati za kongres vladajuće stranke Kim Jong-Il, čije je zdravlje slabo i za koga se vjeruje da je pretrpio moždani udar 2008., sazvao je kongres kako bi izabrao "vrhovno vodstvo" stranke, u potezu za koji analitičari tvrde da je dio plana za osiguravanje nastavka vladavine njegove dinastije.

