Rezultati ankete Rezultati Ivo Sanader Hrvatskoj će biti izručen: glasalo 1 posjetitelj povratak na glasanje Dow Jones indeks oslabio je 95 bodova, ili 0,85 posto, na 11.092 boda, dok je S&P 500 pao 0,75 posto, na 1.189 bodova, a Nasdaq indeks 0,34 posto, na 2.534 boda. Strahovanja da bi, nakon Grčke i Irske, slijedeće žrtve dužničke krize u eurozoni mogle biti Portugal i Španjolska izazvala su jučer pad tečaja eura za otprilike 0,8 posto, zbog čega je u jednom trenutku, po prvi puta nakon dva mjeseca, zaronio ispod razine od 1,32 dolara. Zbog toga su pale cijene sirovina, što je negativno utjecalo na dionice u rudarskom i energetskom sektoru. S&P indeks rudarskog sektora potonuo je 1,2 posto. „Loše vijesti iz eurozone i oštar pad dionica velikih europskih banaka odredili su ton na tržištu. Sve dok se ne rasplete situacija s Portugalom i Španjolskom na tržištima će vladati nesigurnost“, kaže Steve Goldman, strateg u tvrtki Weeden & Co. Dužnička kriza u eurozoni nije pritisnula samo europski, nego i američki bankarski sektor. S&P indeks financijskog sektora pao je jučer 1,1 posto, pri čemu je dionica Bank of America pojeftinila 1,2 posto. Ulagače su na prodaju natjerale i tenzije na Korejskom poluotoku, nakon što je Sjeverna Koreja u utorak topništvom napala južnokorejski otočić Yeonpyeong, pri čemu su poginule četiri osobe. Jučer je Sjeverna Koreja poručila da zajednička vojna vježba Južne Koreje i SAD-a gura regiju u rat. U fokusu ulagača bio je jučer i trgovački sektor jer 'Crni petak', dan nakon Dana zahvalnosti, tradicionalno označava početak blagdanske shopping sezone. „Neslužbeni podaci koji stižu iz trgovina govore o boljoj potrošnji nego što se očekivalo, pa se čini da potražnja jača nakon što je dvije godine zaredom bila jadna“, kaže Goldman. Premda se čini da bi ova blagdanska shopping sezona mogla biti najbolja u posljednje tri godine, cijene dionica trgovačkih lanaca blago su pale. Dionica Wal-Marta pojeftinila je 0,5, a Targeta 0,6 posto. U jučerašnjem skraćenom trgovanju na NYSE je odnos između dionica koje su izgubile i onih koje su dobile na vrijednosti iznosio 2 naprema 1. U cijelom prošlom tjednu Dow Jones indeks pao je 1, a S&P 500 0,86 posto. Nasdaq indeks ojačao je, pak, 0,65 posto. I na europskim su burzama cijene dionica jučer pale. Londonski FTSE indeks oslabio je 0,53 posto, na 5.668 bodova, dok je frankfurtski DAX pao 0,45 posto, na 6.848 bodova, a pariški CAC 0,84 posto, na 3.728 bodova.

