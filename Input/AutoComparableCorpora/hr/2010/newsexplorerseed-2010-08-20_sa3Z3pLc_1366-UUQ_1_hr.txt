Priština (albanski Prishtina , srpski Приштина) je glavni i najveći grad Kosova. Smatra se da ima između 550.000 i 600.000 stanovnika.[1] Etničku većinu u gradu čine Albanci, dok su manjine Bošnjaci, Srbi, Romi i Turci. U gradu se nalazi sjedište UNMIK-a. Priština je upravni, obrazovni i kulturni centar Kosova. Ima univerzitet i međunarodnu zračnu luku. Grad odlikuje karakteristična arhitektura istočnog Balkana. Poznata je zgrada Univerziteta, kao i niz zgrada iz vjerskog i upravnog života grada. Sadržaj: 1. Historija 2. Znamenitosti 3. Naseljena mjesta 4. Reference Priština Prishtina Prishtinë albanski Приштина srpski Panorama Prištine Grb Položaj Priština Osnovne informacije Država: Kosovo Stanovništvo: 550.000 popis (2009 procjena) Površina: 661 km² Gustoća: 832 stanovnika na km² Nadmorska visina: 652 m i. J. Pozivni broj: +381 038 Poštanski broj: 10000 Administracija Načelnik: Isa Mustafa (LDK) 1. Historija Korjeni naselja su u neolitu, kome pripada vrijedna figurina „sjedeće ili vezano božanstvo“ sa Valača. Smatra se da potječe iz perioda između 3000 i 2500. godine p.n.e.. Za Rimljana zove se Vicianum, a pod sadašnjim imenom spominje se od 13. stoljeća. Na putu između Dubrovnika i Carigrada, u 14. i 15. stoljeću doživljava procvat kao trgovački centar obližnjih rudnika u Novom Brdu i na Kopaoniku. Kratko vrijeme bio je i sjedište vladara srednjovekovne Srbije. Za vrijeme Osmanskog carstva, u čijem sastavu ostaje sve do 1912. godine, postoji kao manje mjesto bez velike važnosti. U vrijeme socijalističke Jugoslavije bio je regionalno središte i upravni centar Socijalističke Autonomne Pokrajine Kosovo, koja je bila u sastavu Socijalističke Republike Srbije, u čijem sastavu ostaje do 1999. godine. Od tada je pod upravom Ujedinjenih nacija, a od 2008. je glavni grad nezavisnog Kosova.

