ANDELINA I BRED SA POVRATNICIMA U RS-BOSNIA AND HERZRGOVINA 04.2010. Bosna i Hercegovina Vratit će se Angelina Jolie će očitati bukvicu bh političarima Jolie je izjavila da su je "jako inspirirale ove obitelji. Unatoč okrutnoj stvarnosti njihovog nesređenog života, oni su nejverojatno ustrajni u tome da svojoj djeci osiguraju bolju budućnost”. Bitno.ba › Bosna i Hercegovina › Angelina Jolie će očitati bukvicu bh političarima UNHCR-ova veleposlanica dobre volje Angelina Jolie i njezin partner Brad Pitt posjetili su jučer raseljene i povratnike u BiH, a njezina posjeta dolazi više od četrnaest godina nakon okončanja rata koji je razorio BiH. Nakon što sam vidjela ove ljude i čula njihove priče, ne mogu dovoljno naglasiti koliko je potrebno fokusirati se na dobrobit najugroženijih ljudi... Kako je priopćeno iz UNHCR-a, Jolie je nakratko prekinula rad na svom posljednjem filmu kako bi ukazala na bijedu u kojoj živi 113.000 Bosanaca i Hercegovaca koji su raseljeni iz svojih domova i 7.000 izbjeglica iz Hrvatske, od kojih su mnogi smješteni u kolektivnim centrima, često u užasnim uvjetima. Jolie je posjetila kolektivni centar u Goraždu, gdje stanari žive u ruševnom smještaju uz malo podrške, a mnogo njih je potpuno bespomoćno. Potom je otišla u selo u blizini Višegrada, gdje je posjetila jednu obitelj i razgovarala o njihovom povratku na područje gdje su se desili najgori ratni zločini. Jolie je izjavila da su je "jako inspirirale ove obitelji. Unatoč okrutnoj stvarnosti njihovog nesređenog života, oni su nejverojatno ustrajni u tome da svojoj djeci osiguraju bolju budućnost”. Jolie je zatim otputovala u Rogaticu gdje je posjetila raseljene ljude u drugom kolektivnom centru, kojem nedostaju najosnovnija sredstva, poput tekuće vode. Tijekom 1992.-1995. godine raseljeno je više od 2,2 miliona ljudi,a to raseljenje je razorilo njihove živote, a patnja se za mnoge nastavila i do današnjeg dana. Neki od njih, koje je Jolie srela tijekom posjete, pričali su o užasima koje su pretrpjeli, uključujući silovanje i torturu. - Nakon što sam vidjela ove ljude i čula njihove priče, ne mogu dovoljno naglasiti koliko je potrebno fokusirati se na dobrobit najugroženijih ljudi, izjavila je Jolie, dodaši da “…okončanjem raseljenja i osiguranjem kvalitetnog života, možemo pomoći u promoviranju napretka i dugotrajne stabilnosti”. Jolie se sastala i s osobljem UNHCR-a koji su joj iznijeli prijedloge kako se može pomoći u rješavanju situacije u kojoj se još nalaze raseljeni. “Nadam se da možemo pronaći rješenje za preostale desetine tisuća raseljenih”, izjavila je Jolie, istaknuvši da "samo tada možemo zatvoriti jedno od najtragičnijih poglavlja u suvremenoj povijesti". Iako je njezina posjeta bila kratkotrajna, Jolie je izjavila da se nada da će se "vratiti u ovu prelijepu zemlju uskoro i sastati s političkim predstavnicima s kojima bi razgovarala o krajnje potrebnim rješenjima”. Osvrćući se na budućnost, primijetila je da BiH sada ima priliku da krene naprijed kroz okončanje raseljenja i dalju kapitalizaciju u procesu pristupanja EU. "Lokalne vođe su ti koji su najviše odgovorni za to da odaberu opcije koje će osigurati da do toga i dođe", poručila je slavna glumica i UNHCR-ova veleposlanica dobre volje. bitno.ba

