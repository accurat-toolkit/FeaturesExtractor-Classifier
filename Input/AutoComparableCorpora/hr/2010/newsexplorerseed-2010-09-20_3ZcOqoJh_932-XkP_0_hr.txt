Ove jeseni svi mainstreet mediji bruje o nasljednicima vrhunskih serija koje su obilježile prošlo desetljeće Sopranosa i Tudora, HBO kablovska produkcija koje su potpuno zasjenile nacionalne javne emitere. U ulozi koja će vjerovatno biti uloga njegova života, poput Mojsija Charltona Hestona, Steve Buscemi u Boardwalk Empireu portretira uspon mafije u doba prohibicije u Americi. U prvoj epizodi pojavljuju se Al Capone i Lucky Luciano, što bi bilo dovoljno svakom ljubitelju žanra, a da ni ne zna za vrhunsku estetiku, realizam i duboko razrađenu motivaciju brojnih likova, od kojih nitko nije anđeo, niti demon. The Pillars of the Earth osmoepizodna je serija po bestseleru knjizi Kena Foletta koju je svesrdno preporučila Oprah Winfrey i pravi je užitak za svakog tko je volio Tudore, Deadwood, 11. sat ili Spooks. “The Best of British” je najbolji način opisati ovu epsku dramu šekspirijanskih proporcija. Zbog obilja seksa i nasilja malo je vjerovatno da ćete ove serije gledati na nacionalnim televizijama. I na kraju, za sve ljubitelje PC strategija dolazi najnovije remekdjelo čovjeka uz čije igre ste odrasli i sada već učite svoju djecu kako postići višestruku stratešku dominaciju nad planetom, gradom ili svemirom – CIVILIZATON 5 sa prekrasnim animacijama, naprednom AI kojoj svaki igrač ima drugačiji gameplay i novim načinom kretanja i ratovanja. Heksagoni umjesto kvadrata omogućuju veću pokretljivost i brzinu jedinica, a sustav – jedna jedinica po kvadratu onemogućava gomilanje snaga i pobjedu brutalnom hiperprodukcijom, što znači da je gotovo sa “tankrush” i “stack of doom taktikom”. Još jednom Sid Meier će biti kriv za mnoge nenapisane zadaće i probdijevene noći.

