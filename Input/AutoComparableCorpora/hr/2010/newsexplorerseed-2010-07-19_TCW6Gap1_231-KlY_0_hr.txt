Danas ću vam predstaviti glazbenu grupu „Mlijeko i kava", koju čine dva člana: mladić Ge Fei i djevojka Fu Yan. Osnivanje grupe je bilo bajkovito. Pjevačica Fu Yan je u srednjoj školi, preko interneta, upoznala Ge Feia, koji voli pisati pjesme. Pošto djele istu ljubav prema životu i isti smisao za humor, zajedno su napravili nekoliko zanimljivih pjesama i stavili ih na internet. Primjetila ih je poznata glazbeno –izdavačka kompanija „Moderno nebo". Grupa je osnovana krajem 2005. godine i izdala je prvi album „Svemir se zapalio". Glazbena grupa „Mlijeko i kava" je jasna i prijatna kao njeno ime, u duhu različitosti novog klasicizma i nove romantike. Naime, Ge Fei je izvrstan na klaviru i na gudačkim instrumentima, a Fu Yan slatkim glasom i maštovitim tekstovima vodi u topao, romantičan i čaroban glazbeni svijet. Pjesma La Xiya govori o vjeri. Pjesma je o djevojčici La Xiya u avanturi potrage za pamćenjem, koje joj je oteo čarobnjak. Pjesma počinje svježim i skakutavim zvucima klavira i nosi energiju mladosti. U pjesmi kaže:" La Xiya ima odlučan pogled. Putuje sama. Traži likove u snovima, a snagu u srcu." Album „Svemir se zapalio" je u maniru elektronske glazbe i roka. Čist stil i Fuyanin imidž su na publiku ostavili dobar dojam. Na drugom albumu "Usamljeniji kad su odrasliji", grupa „Mlijeko i kava" je zrelija i publici pokazuje svoje suptilno sazrijevanje. Sa mnogo pop elemenata, ovaj album govori o filozofiji, prijateljstvu, izgubljenosti, šutnji i zaboravu. Prekrasan tekst pjesme ,,Leptir je zaljubljen u cvijet'' izražava nostalgiju i orijetalnu klasiku. U pjesmi kaže: "Povjetarac u travnju je kao san, koji njiš latice. Bojim se da će sve latice otpasti i bojim se dolaska jeseni. Za koga cvjetaju cvjetovi? Proljeće dolazi i odlazi. Cvijet kaže da čeka nekoga." Grupa „Mlijeko i kava" je albumom ,,Usamljeniji kad su odrasliji'' osvojila puno nagrada i postala je vrlo popularna 2008. godine. Krajem 2009. godine je izdala novi album „Navikla sam na samoću" i knjigu dnevnika. Novi album na internetu svakog dana ima više od 100 tisuća posjetitelja, a pjesma „Navikla sam na samoću" je vrlo popularna i na radiju. "Navikla sam na samoću" je nastavak i odgovor na pjesmu "Usamljeniji kad su odrasliji". U stvari, samoća nije kompromis u sazrijevanju i razočarenju. Suprotno, upravo zbog samoće, usamljeno srce može razumjeti dragocjenost prijateljstva, rijetkost pronalaženja partnera, i više čeznje za onim ko zna tiho saslušati. Kao u tekstu ove pjesme:" Svakog dana sam zauzeta. Sve prolazi. Navikla sam na ovaj život i ovu samoću. Čeznem da me netko sasluša. Čeznem da netko ispuni obećanje..." Fina melodija i lijep stil su stalni aduti grupe „Mlijeko i kava". Mnogi mladi ljudi obožavaju simpatičan i zdrav imidž i razvojni potencijal ove grupe. U pjesmi "S tobom kroz djetinjstvo" se pjeva:" Ti si volio svirati gitaru. Ja sam voljela crtati pored tebe. Ti si volio igrati košarku. Ja sam voljela gledati te s tribine." 28' Na press konferenciji povodom izdanja novog albuma, Fu Yan je pročitala pismo za obožavatelje, koje je sama napisala. „Na putu glazbe, polako smo odrasli, kao dijete koje uči hodati. Svaki put kad smo imali inspiraciju, svaki put kad smo pjevali na sceni, ovakvo uzbuđenje i ovakva sreća su nas hrabrili da ostvarimo glazbene snove. Zahvalni smo svima na pažnji, podršci i pomoći. Prenosimo vam zdravu, čistu i veselu glazbenu ideju, djelit ćemo glazbu, način života i sve snove sa vama..." Nakon čitanja ovog pisma, obožavatelji su bili dirnuti, mnogi su i plakali.

