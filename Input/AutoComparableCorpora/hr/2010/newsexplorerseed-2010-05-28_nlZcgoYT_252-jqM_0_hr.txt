Izraelska vlada je još jednom pokazala da se ne brine o ljudskim životima i mirovnim inicijativa“, piše u saopštenju ministarstva vanjskih poslova Turske i dodaje da bi ovaj slučaj mogao imati nesrazmjerne posljedice za tursko-izraelske odnose. Turska je danas (31.05.) zatražila hitno objašnjenje, a premijer Erdogan je prekinuo posjetu jugu SAD. Turska je također opozvala svog ambasadora u Izraelu. Dostavu pomoći su organizovale propalestinske organizacije i jedna turska organizacija za zaštitu ljudskih prava. Turska je prije nekoliko dana uputila molbu Izraelu da propusti konvoj brodova i potvrdila da je pomoć koju prevoze humanitarna. Izraelska vlada negira da je riječ o dostavi humanitarne pomoći i tvrdi da se radi i o krijumčarenju oružja. Bildunterschrift: Jeruzalem vojska prebacuje odgovornost na humanitarce „Ukoliko dozvolimo povidbu brodovima u Pojas Gaze, tada smo otvorili koridor za nesmetan ulazak terorista i krijumčarenje oružja. To bi bi kasnije značilo nasilje i smrt nekoliko hiljada civila u regionu,“ kaže zamjenik ministra vanjskih poslova Izraela Daniel Ayalon. Abbas govori o masakru Predsjednik Palestinskih vlasti Mahmoud Abbas je oštro osudio izraelski napad i nazvao ga "masakrom" i proglasio tri dana žalosti na palestinskim teritorijima. Ismail Hanija, vođa pokreta Hamas, zatražio je od Međunarodne zajednice da se izjasni o izraelskim napadima na brodove. „Okupator krši sva humanitarna pravila i standarde. Za nas, dakle palestinski narod, to nije nikakvo iznenađenje. Mi znamo šta znači izraelska okupacija i njegovi zločini“. Bildunterschrift: Tokom napada Izraelci su se helikopterima i gliserima približili, odnosno spustili na turski brod IHH na kojem je došlo do oružanog sukoba. Izraelska vojska tvrdi da su aktivisti pokušali vojnicima oduzeti oružje, dok saradnici humanitarne organizacije „Free Gaza“ kažu da su Izraelci otvorili vatru na nenaoružane putnike i tokom napada koristili i suzavac. Greta Berlin, jedna od organizatora akcije dostave humanitarne pomoći, za izraelski radio je ispričala šta se ustvari desilo na brodu: „Na turskom broju je na različitim mjestima instalirano 30 kamera. Jasno se može vidjeti kako su izraelski vojnici iz helikoptera iskočili na palubu broda i otvorili vatru na civile“. Barak optužuje humanitarce Izraelski ministar odbrane Ehud Barak je odgovornost za napad prebacio na organizatora dostave humanitarne pomoći jer su, kako je rekao, vojnici bili primorani upotrijebiti oružje jer su se nalazili u opasnosti. EU je osudila napad i zatražila pokretanje istrage i pozvala Izrael da dopusti slobodan prolaz humanitarne pomoći u pojas Gaze. Autor: dpa/dp/ms Odg. urednik: Zorica Ilić

