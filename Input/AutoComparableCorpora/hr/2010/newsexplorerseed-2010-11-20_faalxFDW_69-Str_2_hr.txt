Iznenađenje u redovima Katoličke crkve širom svijeta je veliko - to se ne može previdjeti. O izjavi pape Benedikta XVI. da Crkva u izvjesnim slučajevima može dozvoliti upotrebu kondoma za sada se niti jedan crkvenodostojnik ne želi izjašnjavati. Mada ovih dana u Rimu borave brojni kardinali, koji su sudjelovali u ceremoniji proglašenja novih kardinala, službenih izjava nema. Čini se da se sada svi ipak više bave time da dogovore zajedničku liniju s kojom će izlaziti u javnost. Jer, a to je svima jasno, ova papina izjava nije samo mala korekcija dosadašnje politike Vatikana, već poptpuna promjena stava. Jedan poznavalac prilika u Vatikanu, koji je želio ostati anoniman, rekao je da će se sada puno toga iz temelja promijeniti. Još prošlog četvrtka (18.11.) je ugledni njemački tjednik Die Zeit objavio razgovor s novinarom Peterom Seewaldom, dugogodišnjim suradnikom minhenskog liberalnog lista "Süddeutsche Zeitung" i autorom dviju knjiga intervjua s kardinalom Josefom Ratzingerom iz vremena prije njegova izbora za Papu. Povod razgovoru bila je nova Seewaldova knjiga "Svjetlo svijeta" u kojoj su objavljeni razgovori koje je 56-godišnji bivši član "Radničkog saveza za obnovu Komunističke partije Njemačke" i u međuvremenu uvjereni vjernik-katolik tijekom šest dana proteklog ljeta vodio s papom u njegovoj ljetnoj rezidenciji Castel Gandolfo. Bildunterschrift: Ovdje je nastao interview - papina ljetna rezidencija Castel Gandolfo Senzacionalna najava Već u tom razgovoru za Die Zeit je Seewald, najavljujući knjigu koja bi u utorak (23.11.) trebala biti predstavljena javnosti, a potom dan kasnije pojaviti se i u knjižarama, i to istodobno na 18 svjetskih jezika, napomenuo da ona sadrži jednu senzaciju. Govoreći o pitanjima koja je postavio Papi, njemački novinar je rekao da je prvo pitanje bilo kako se osjeća. Koje je pitanje bilo posljednje, Seewald nije želio otkriti - napomenuo je tek da se radi o senzaciji. U međuvremenu je jasno i o kakvoj: vatikanski list „Osservatore Romano“ je "provalio" tajnu i tiskao izvatke iz intervjua u kojem papa Benedikt XVI. odustaje od dosada striktne zabrane upotrebe kondoma. Na sljedećoj stranici: Ekspolozivan potencijal

