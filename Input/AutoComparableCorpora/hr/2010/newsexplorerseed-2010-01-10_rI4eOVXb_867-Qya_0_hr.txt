Dvojici Iranaca, vjerojatno policijskih časnika, dosuđene su smrtne kazne zbog ubojstva najmanje trojice političkih zatvorenika u zatvoru u Teheranu, objavio je sudski izvor, a prenijele su iranske i svjetske agencije. Ztvorenike su premlaćivali zbog čega su i osuđeni (Foto: Reuters) Iranski vojni sud u prosincu je optužio najmanje 12 muškaraca, među kojima 11 policijskih časnika te jednog civila, za ubojstvo trojice političkih zatvorenika u zatvoru Kahrizak. Sud je tada objavio da zatvorenici nisu umrli od meningitisa, kako je tvrdila zatvorska uprava, već od premlaćivanja, što je tvrdila oporba. Isti vojni sud izrekao je u srijedu dvije smrtne presude, a preostalih devet osoba osuđeno je na zatvorske kazne i bičevanje, stoji u priopćenju koje je prenijela agencija Fars, a na nju se poziva agencija dpa. Osuđeni su zbog 'hotimičnog ozljeđivanja što je rezultiralo smrću trojice zatvorenika: Mohameda Kamranija, Amira Džavadi-afra i Mohsna Ruholamija', prenosi AFP. Ako je riječ o policajcima ili zatvorskim čuvarima, bit će to prve presude za zloporabu ovlasti u postupanju prema prosvjednicima, ocjenjuje agencija Reuters. Oko 4.000 ljudi uhićeno je u lipnju 2009., zbog sudjelovanja u uličnim prosvjedima kojima su optuživali vlast za namještanje izbora u korist predsjednika Mahmuda Ahmadinedžada. Većina je završila u zatvoru u sjevernom dijelu Teherana, no 200 ih je bilo odvedeno u zatvor Kahrizak, koji je u srpnju zatvoren zbog manjkavih higijenskih uvjeta i standarda. Oporbeni vođa Mehdi Karubi optužio je zaposlenike tog zatvora za silovanje mladih ljudi, no vlada je to kategorički odbacila. Još je nepoznat točan broj ubijenih prosvjednika. Službeni podaci govore o 30 mrtvih, no oporba tvrdi da je palo najmanje 70 žrtava, a među njima su i one u zatvoru Kahrizak. U službenom priopćenju na koje se poziva agencija AFP navodi se da se sudski progon provodi protiv još 33 osoba zbog noćnih napada na studente u njihovim spavaonicama. (Hina) Vijesti / Svijet Kosovo: Po izbornim anketama pobijedila Thacijeva stranka 12.12.2010 / 22:01 VIDEO: Oluja nosila sve pred sobom, rušila stabla i semafore 12.12.2010 / 16:13 Tražiteljima azila puštaju porniće da bi dokazali homosek... 12.12.2010 / 14:08 Čović protiv dvoentitetske BiH 12.12.2010 / 12:48 Jedna osoba poginula u eksploziji kuće 12.12.2010 / 12:17 Teretni brod potonuo ispred izraelske obale 12.12.2010 / 11:43 Podijeli Pošalji komentar

