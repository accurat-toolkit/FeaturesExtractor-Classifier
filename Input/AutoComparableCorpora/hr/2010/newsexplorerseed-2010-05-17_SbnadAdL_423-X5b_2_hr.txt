"To je razlog zbog kojeg smo također oprezni u našem scenariju glede tijeka postupnog oporavka", kazao je Mersch, član upravnog vijeća ECB-a i čelnik luksemburške središnje banke. On je upozorio kako su nove teškoće u financijskom sektoru, koje bi mogle dovesti do propasti još nekih banaka u Europi, već uračunate u bančine kalkulacije, prenosi dalje Wall Street Journal. Nadalje je ustvrdio da će prvo tromjesečje pokazati dubinu recesije, no upozorio je i da se ne treba previše oslanjati na najnovije znakove stabilizacije. Dodao je i da zakonodavci uočavaju potrebu za preusmjeravanjem s aktivnog pomaganja financijskom sustavu na praćenje učinaka mjera koje su poduzeli. Čelnik luksemburške središnje banke nadalje je upozorio na razlike u nacionalnim računovodstvenim, regulatornim i zakonskim propisima zbog kojih se, kako ocjenjuje, provedba 'testova na stres' u bankama na europskoj razini čini nerealističnom. Ipak, istaknuo je da umjesto toga postoji manevarski prostor za poboljšanje planova o nacionalnim testovima. "Nacionalni supervizori trebali bi se ujediniti i razmijeniti mišljenja o rezultatima navedenih nacionalnih testova a rezultati razmjene mišljenja trebali bi biti objavljeni u javnosti", kazao je Mersch. www.seebiz.eu

