Tužni i bolni jauci odjekuju Zhouquom, gradom na sjeverozapadu Kine, napola srušenom u odronima tla prije dva dana, dok stanovnici čiste muljem prekrivena trupla svojih najbližih izvađena iz ruševina, a broj žrtava raste iz minute u minutu. Stanovnici i spasioci lopatama traže nestale (Foto: Reuters) Broj poginulih u toj katastrofi u Zhouqu, uskoj dolini u provinciji Gansu, porastao je sa 127 ujutro na 337, objavila je novinska agencija Xinhua. Taj će broj sigurno rasti jer se 1148 stanovnika smatra nestalima, a najvjerojatnije su zatrpani pod muljem i stijenama koji su progutali najveći dio grada. Spasioci i stanovništvo, opremljeni samo lopatama, motikama i užadi, rasporedili si se dva kilometra duž uništene zemlje kako bi ušli u kuće zatrpane muljem koji su nanijele bujice što su se s okolnih brda u subotu navečer sručile na grad. Još je oko 1500 ljudi u ostalim dijelovima zemlje poginulo u poplavama i odronima tla uzrokovanima monsunskim kišama koje padaju mjesecima, objavilo je ministarstvo civilne zaštite. >> Preživjeli Pakistanci kamenjem gađali ministra ekonomije >> Europa pod vodom, rekordni vodostaji, deseci mrtvih Kineski premijer Wen Jiabao posjetio je Zhouqu, čije su dvije trećine još pod vodom, te je ohrabrio spasioce i građane da ne klonu duhom, objavila je državna televizija. Meteorolozi za nastavak tjedna najavljuju nove kiše, a moguće su i nove žrtve ako oslabe prirodne brane iako je zbog opreza nizvodno evakuirano na tisuće ljudi. (Hina) Vijesti / Svijet Prosvjed za prava životinja s njihovim lešinama u rukama 11.12.2010 / 22:14 Stockholm: U dvjema eksplozijama 1 poginuli, 2 ozlijeđenih 11.12.2010 / 22:08 Vatikan upozorava na vjerodostojnost informacija s WikiLe... 11.12.2010 / 20:02 Snježne oluje izazvale prometni kolaps: Nestao jedan turist 11.12.2010 / 18:54 Holbrooke kritično nakon operacije 11.12.2010 / 18:52 VIDEO: Poslušajte kako Putin pjeva 11.12.2010 / 18:43 Podijeli Pošalji komentar

