Sa jednog od skupova SNSD-a, juli 2010 02.09.2010. Erduan Katana Dan prije početka izborne kampanje u Bosni i Hercegovini iz slogana političkih partija jasno je da će i ova kampanja slati više poruke okrenute prošlosti nego budućnosti. Samo na osnovu slogana političkih stranaka birači teško da će moći da shvate kako i na koji način političari misle da riješe njihove probleme ukoliko dođu na vlast. Na osnovu slogana najvećih političkih stranaka u BiH već sada je jasno da ni za ove opšte izbore neće se odmaći od poticanja nacionalne svijesti birača. Dva glavna bloka u RS predvođena SNSD-om i SDS-om suprotstaviće se porukama „Srpska zauvijek“ i „Zajedno za Srpsku“. Izvršni sekratar Saveza nezavisnih socijaldemokrata Rajko Vasić kaže da je izbor slogana za ovogodišnje opšte izbore samo logičan slijed politike stranke od 2006. godine: U SNSD-u kažu da je njihov ovogodišnji slogan samo logičan slijed politike stranke od 2006. godine. „Jer mi smo prije 2006. ’Budućnost Srpskoj’ slogan, pa smo imali 2006. ’Pobjednički naprijed Srpska’, imali smo za prijevremene predsjedničke izbore ’Prvo Republika Srpska’, na lokalnim izborima Moja kuća Srpska’, dakle radi se o politici koju smo zacrtali u našem programu“, kaže Vasić. Stranka demokratske akcije i Stranka za BiH svoje birače pokušaće privući porukama “Narod zna” i “Država prije svega”. „Narod stvarno treba da zna ko je najviše radio i čiji je prioritet država i narod naspram ličnih i pojedinačnih interesa, pod jedan. Pod dva, SDA je narodna stranka i članica evropskih narodnih partija. Pod tri, narod treba podsjetiti na sve one razloge i činjenice koje je SDA učinila za BiH“, kaže generalni sekretar SDA Amir Zukić. Slogan SDP BiH „Država za čovjeka“, prema riječima lidera ove stranke Zlatka Lagumdžije, odražava njihovih pet ključnih politika. Dio predizborne kampanje SDP-a je i 'izborna pjesma' „Tih pet politika - posao za čovjeka, pravda za čovjeka, socijalna pravda za čovjeka, obrazovanje za čovjeka, zdravstvo za čovjeka, se ustvari zajedno skuplja u jednoj jedinoj riječi, a to je država za čovjeka“, tvrdi Lagumdžija. Bošnjački, hrvatski i srpski slogani U sloganima stranaka koje su okrenute hrvatskom biračkom tijelu dominira riječ „Snaga“. Na biračima je da se odluče između „Snage kojoj vjeruju“, HDZ-a BiH, i „Snage zajedništva“, okupljene oko HDZ-a 1990. Predsjednik HDZ-a 1990 Božo Ljubić: Sa programske konvencije Hrvatske koalicije HDZ1990 – HSP BiH održane 10. jula 2010 Mostaru „Kao stranka smo se odlučili za slogan ’Za svoj narod, za svoju zemlju.’ On je vrlo komplermentaran sa sloganom na našeg predsjedničkog kandidata Martina Raguža ’Ovo je naša zemlja’. S druge strane, mi nastupamo za izbore u koaliciji sa Hrvatskom strankom prava i naš zajednički slogan je ’Snaga zajedništva’, jer istinski u suradnji sa našim političkim partnerom, sa partnerima mogućim poslijeizbornim, u prvom redu računamo na HSS-NHI i sa svim ostalima koji podržavaju ovu politiku mi istinski, u jednom zajedništvu želimo djelovati na ostvarenju hrvatske ravnopravnosti i funkcionalne države BiH“, tvrdi Ljubić. Biljana Bogdanić, stručnjak za politički marketing, smatra da ni ovogodišnja izborna kampanja ne donosi ništa novo kada su u pitanju slogani političkih stranaka. „Umjesto da ih dijelimo na slogane imidže, na slogane teme ili na slogane pozive određene političke partije, mi ih, kao i sve ostalo u BiH, možemo podijeliti na bošnjačke, hrvatske ili srpske slogane. Dakle, političke partije i dalje igraju na tu nacionalnu kartu, a politički slogani više izgledaju kao neki recikliran materijal iz postratnog perioda“, kaže Bogdanić. Način komuniciranja vodećih stranaka u BiH sa biračima dosta zaostaje za okruženjem, mišljenja je profesor javnog mnijenja u Banjaluci Mladen Mirosavljević. Slogani se uglavnom svode na to da se u njima uvijek poziva na državu, odnosno entitet, narod, ili neke svoje interese iza kojih navodno stoji određena stranka, ocjenjuje profesor javnog mnijenja Mladen Mirosavljević. „Daleko iza Hrvatske, čak i Crne Gore, da ne govorimo o Sloveniji koja je u svemu tome daleko odmakla. Uočava se nedostatak inventivnosti, neodostaje uopšte inventivnost, pogotovo za smišljanje nekih slogana koji bi bili prijemčivi ljudima, koji bi bili pamtljivi i za koje bi se ljudi vezali. Uglavnom se neki slogani smišljaju na način da se u njima uvijek poziva na državu, odnosno entitet, narod, ili neke svoje interese iza kojih navodno stoji određena stranka“, ocjenjuje Milosavljević. Ako se pogledaju slogan političkih stranaka koje dominiraju političkom scenom BiH od devedesetih godina prošlog vijeka, vidjeće se da se oni nisu mnogo mijenjali. Svojevremeno je SDA koristila slogan „U svojoj zemlji i u svojoj vjeri“, a Stranka za BiH poručivala „Vrijeme je za BiH bez entiteta“. Za grupisanje birača na izborima 2000. godine SDS je koristio slogan “Glasajmo srpski”, a HDZ BiH „Opredjeljenje ili istrebljenje“. Objavio/la haler u 19:05, 0 komentar(a), print, #

