Rezultati ankete Rezultati Ivo Sanader Hrvatskoj će biti izručen: glasalo 142 posjetitelja povratak na glasanje Dow Jones indeks oslabio je 5 bodova, ili 0,05 posto, na 10.138 bodova, dok je S&P 500 pao 0,20 posto, na 1.074 boda, a Nasdaq indeks 0,13 posto, na 2.220 bodova. Prema jučer objavljenim podacima, osobni dohoci Amerikanaca porasli su u svibnju 0,4 posto, što je ispod procjena analitičara od 0,5 posto. Istodobno je potrošnja stanovništva porasla 0,2 posto. Veći rast prihoda od potrošnje pokazuju da Amerikanci više štede, što bi moglo naštetiti trgovačkom sektoru i cjelokupnom gospodarstvu, s obzirom da potrošnja čini otprilike dvije trećine gospodarske aktivnosti. Zbog toga su jučer pale cijene dionica trgovačkih lanaca. Dionica Macy'sa pojeftinila je 1 posto, dok je cijena Home Depota pala 2, a Amazon.coma 2,6 posto. "Tržište je dosad pokretala nada da će oporavak industrije potaknuti uspon cijelog gospodarstva. No, bojim se da potrošnja ne podržava takve nade", kaže Peter Jankovskis, direktor u tvrtki OakBrook Investments. Pod pritiskom se našao i energetski sektor, jer je američka valuta ojačala, što je izazvalo pad cijene nafte za 60-ak centi, na 78,25 dolara po barelu. Pale su i cijene zlata te drugih sirovina, zbog čega je oslabio i rudarski sektor. Cijena dionice Exxon Mobila pala je 1,1, a Freeport-McMoRan Copper & Golda 2,9 posto. S druge strane, znatno su porasle cijene dionica u duhanskoj industriji, nakon što je Vrhovni sud SAD-a odbacio slučaj u kojemu vlada traži milijarde dolara od duhanske industrije za kampanju protiv pušenja. Zahvaljujući tome, cijena dionice Reynolds Americana porasla je više od 4, a Altria grupe, vlasnika Philip Morrisa, više od 3 posto. I jučer je obujam trgovanja bio ispodprosječan. Vlasnika je na Wall Streetu, American Stock Exchangeu i Nasdaqu zamijenilo oko 7,08 milijardi dionica, dok je lani dnevni prosjek iznosio 9,65 milijardi. Pritom je na NYSE na vrijednosti izgubilo 1.626 dionica, dok ih je 1.420 poskupilo. Na europskim su burzama cijene dionica jučer porasle. Londonski FTSE indeks ojačao je 0,50 posto, na 5.071 bod, dok je frankfurtski DAX skočio 1,43 posto, na 6.157 bodova, a pariški CAC 1,61 posto, na 3.576 bodova.

