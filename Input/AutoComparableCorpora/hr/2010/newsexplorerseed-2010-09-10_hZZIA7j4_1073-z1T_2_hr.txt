Crkva Dove World Outreach u Gainesville na Floridi Američka vlada je pojačala osude i pritisak na pastora male crkvene zajednice na Floridi, koji planira spaliti kopiju islamske svete knjige Kuran-a, 11. septembra. Državni sekretar Hillary Clinton je takav plan ocjenila kao sraman čin. U isto vrijeme predstavnici mnogih drugih vjerskih zajednica u Sjedinjenim Državama - kršćanskih, jevrejskih, muslimanskih su osudili takav plan evangelističke crkve na Floridi. Drva su već pripremljena ispred vjerskog centra Dove World Outreach , i pastor te evagelističke crkve Terry Jones kaže da, uprkos prijetnjama smrću koje je primio, on i drugi članovi njegove crkve planiraju u subotu spaliti oko 200 kopija Kurana. Mjesto planiranog spaljivanja Kurana Jones kaže da su, nakon primljenih prijetnji, on i drugi članovi crkve naoružani kako bi odbranili vjersku zajednicu koja broji nekih 50 sljedbenika. 58-mo godišnji pastor, poznat po ranijim anti-islamskim istupima, je nedavno napisao knjigu "Islam potječe od đavola". On kaže da spaljivanjem Kurana šalje poruku terorističkoj islamskoj grupi koja je napala New York i Washington. "To nas je dovelo do Medjunarodnog dana spaljivanja Kurana, kako bi odali poštovanje onima koji su ubijeni 11. septembra, i poslali jasnu poruku Islamu kojeg nećemo tolerisati, mi ne želimo da nam nameću svoj program, drugim riječima šerijatski zakon", kaže Jones. Pastor Terry Jones pokazuje mjesto na kojem članovi njegove evangelističke crkve u subotu 11. septembra planiraju spaliti oko 200 Kurana Pastor Jones kaže da islamski teroristi predstavljaju prijetnju Sjedinjenim Državama i svijetu, ali da umjereni muslimani u Americi mogu slobodno praktikovati svoju religiju i da poruka njegove crkve nije namjenjena svim muslimanima: "Mi smo jasno rekli da ne mrzimo muslimane, da to nije usmjereno protiv muslimana, nego protiv šerijatskog zakona." Medjutim, zapovjednik američkih snaga u Afganistanu, general David Petraeus je iz Kabula upozorio na negativne posljedice spaljivanja Kurana: General David Petraeus je govoreći u Kabulu osudio planirano spaljivanje Kurana u Sjedinjenim Državama "Mi smo jako zabrinuti oko posljedica mogućeg spaljivanja Kurana u Sjedinjenim Državama. To će vrlo vjerovatno dovesti u opasnost naše vojnike. Već smo vidjeli demonstracije u Kabulu samo na spominjanje da će se nešto tako desiti. Ustvari, mislim da bi slike takvih aktivnosti mogli jako dobro koristiti ekstremisti, jednako kao što su koristili slike zlostavljanja zatvorenika u zatvoru Abu Ghraib, i neke druge incidente, nakon 11. septembra." Glasnogovornik Bijele kuće, Robert Gibbs je ponovio zabrinutost generala Petraeusa: "Očito svaki oblik aktivnosti koji dovodi u opasnost naše vojnike brine ovu administraciju." Hillary Clinton je na iftaru u State Departmentu planirano spaljivanje Kurana nazvala neučtivim i sramnim činom Državni sekretar Hillary Clinton je dodala svoju zabrinutost govoreći sinoć na iftaru kojeg je organizarala u State Departmenu u Washingtonu: "Mi smo se našli na zajedničkoj večeri u vrijeme kada se izvještava da pastor u Gainesville-u na Floridi planira spaliti sveti Kuran, 11. septembra. Ja sam ohrabrena jednodušnom osudom tog neučtivog, sramnog čina koja dolazi od američkih vjerskih lidera iz svih religija, od kršćana evagelista do jevrejskih rabina, kao i sekularnih lidera i komentatora." Istog dana, na medjureligijskom skupu u Washingtonu, lideri katoličke, jevrejske i muslimanskih zajednica su osudili planirano spaljivanje Kurana. Nancy Fuchs-Kreimer, rabin Reconstructionist Rabbinical College Nancy Fuchs-Kreimer, rabin Reconstructionist Rabbinical College kaže: "Napad na bilo koju religiju u Sjedinjenim Državama je nasilje nad religijskim slobodama u Americi. Prijetnja spaljivanja kopija svetog Kurana ove subote je posebno velika uvrijeda koja traži najstrožiju moguću osudu svih koji vrednuju uljudnost u javnom životu i žele odati poštovanje onima koji su poginuli 11. Septembra.” "Mržnja nije demokratska vrijednost, i nije religijska vrijednost, i nemožete nikako, nakon što čujete generala Patraeusa, i vidite šta se već dešava u ovoj zemlji, ono što je predloženo da se uradi u Gainesvillu smatrati patriotskim ili religijskim činom", kaže svećenik Welton Gaddy. Na Floridi Darul Uloom Institut u mjestu Pembroke Pines je okupio lidere muslimanskih i drugih religijskih zajednica koji su pozvali na odmjeren odgovor. Pastor Renwick Bell na skupu religijskih lidera na Floridi koji su osudili planirano spaljivanje Kurana Pastor Renwick Bell iz susjedne crkve kaže da će malo kršćana podržati spaljivanje Kurana: "Kada kršćanski svećenik čini takvo nešto, ja to želim ignorirati, ali to je uzburkalo emocije u svijetu. Ja jadnostavno mislim da on o tome nije dovoljno razmislio ili samo želi publicitet." Lideri hindu i budističke jevrejske zajednice se slažu. Skup je inače organizirao Imam Shaikh Shafayet Mohamed kako bi potstakao medjureligijsko razumjevanje. On kaže da članovi njegove zajednice trebaju čuti i lidere drugih religija koji se protive spaljivanju Kurana: Shaikh Shafayet Mohamed, imam "Da pošlju poruku da to nije Amerika. Da to nije stvar kršćana, hindusa, budista, ili jevreja i da, sa njihovog stanovišta, Jones zaista pogrešno predstavlja religiju i Amerikance." Kod mnogih muslimana ideja o spaljivanju Kurana može izazvati jake emocije. Ali Anthony Abdullah Sanpedro kaže da muslimani i ostali trebaju raditi na savladavanju tih emocija: "To me ljuti, ali moramo doći do boljeg rješenja. Samo paljenje Kurana i ljutnja muslimana zbog toga neće situaciju učiniti boljom." Anthonz Abdullah Sanpedro Lideri ove džamije kažu da ovakva okupljanja lidera različitih religija mogu umanjiti napetosti, koje bi, kako se plaše, mogle porasti spaljivanjem Kurana. U samom Gainesville-u, gdje je sjedište crkve, na desetine kršćanskih crkava, jevrejskih hramova i muslimanskih organizacija su se mobilizirali na organiziranju drugačijih dogadjaja, uključujući čitanje dijelova iz Kurana tokom vlastitih vjerskih službi ovog vikenda, kako bi se suprostavili onome što radi pastor Jones.

