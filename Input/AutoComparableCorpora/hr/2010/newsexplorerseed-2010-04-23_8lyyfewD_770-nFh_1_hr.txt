Autor: Nikolina Šajn Objavljeno: 24.04.2010 WASHINGTON - Svjetska ekonomija od recesije se oporavlja brže nego što se očekivalo, no nezaposlenost ostaje visoka, zaključili su sinoć ministri financija i guverneri središnjih banaka skupine G-20. VEZANE VIJESTI Vijesti U zajedničkom priopćenju zasluge za oporavak pripisali su golemom novcu koji su vlade 20 najbogatijih industrijskih zemalja te nadolazeće ekonomske sile, poput Kine, Brazila, Indije i Južne Koreje, utrošile na pomoć bankama i poticanje ekonomije. - Zahvaljujući našim odlučnim i koordiniranim mjerama kod kuće i u cijelom G-20, svjetska ekonomija raste, a financijski sustav je u procesu ozdravljenja - rekao je američki ministar financija Timothy Geithner. Ipak, ministri i guverneri nisu se složili oko prijedloga novih, globalnih poreza na banke, koji bi s jedne strane trebali u državne proračune vratiti novac utrošen na spašavanje banaka, a s druge spriječiti banke da se izlažu prevelikim rizicima kakvi su i doveli do krize. Plan podržavaju Sjedinjene Države, no protivljenje predvodi Kanada, koja tvrdi da to ne bi bilo pravedno prema njezinim bankama, koje su poslovale razumnije pa i nisu upale u katastrofalne dugove niti ih je trebalo spašavati. Broj preporuka: 1 Objavi na Facebooku Više o... FACEBOOK KOMENTARI

