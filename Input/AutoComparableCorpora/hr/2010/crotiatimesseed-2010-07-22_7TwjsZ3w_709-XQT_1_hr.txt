Autor: Jutarnji list Objavljeno: 17.07.2010 Zračna luka u Splitu najveća je u regiji i druga po važnosti u zemlji, a u nju slijeću i avioni na međunardnim linijama Središnja Dalmacija iz godine u godinu sve je bolje povezana s ostatkom Hrvatske (a time i Europom) cestama, ali i prugama, morem i zrakom. Zrakoplovi i brodovi, dakako, u jeku turističke sezone češći su nego izvan nje. VEZANE VIJESTI Vijesti Zrakoplov Središnji aerodrom u središnja Dalmaciji, ujedno i drugi po važnosti u državi, Zračna je luka Split, udaljena 25 kilometara od središta grada, u Resniku nedaleko od Trogira. Nacionalna zrakoplovna kompanija Croatia Airlines trenutačno iz nje leti direktno do tri domaće lokacije - Dubrovnika, Osijeka i Zagreba (najpovoljnija cijena leta u jednom smjeru na tim se linijama trenutačno kreće oko 300 kuna), a jednom tjedno iz Zagreba leti i na drugi srednjodalmatinski međunarodni aerodrom, onaj u Bolu na Braču. + Info plus Od početka travnja do sredine listopada za Split lete i brojne inozemne kompanije, među kojima su Dubrovnik Airline, Scandinavian, Malev te niskobudžetni EasyJet i Germanwings, pa je središnja Dalmacija tijekom ljeta zračnom linijom odlično povezana s gotovo svim značajnijim europskim zračnim lukama. Autobus Sve turističke destinacije srednje Dalmacije odlično su povezane brojnim autobusnim linijama s drugim mjestima u regiji i ostatkom Hrvatske. Najjeftinija karta na relaciji Zagreb - Split stoji oko 180 kuna, a Split je direktnim linijama povezan i s Trstom, Ljubljanom, te brojnim udaljenijim europskim destinacijama. Automobil Do srednje Dalmacije iz većega je dijela Hrvatske najpraktičnije doći osobnim automobilom. Primjerice, od Zagreba do Splita najjednostavniji, najbrži i najkraći put svakako je onaj preko Karlovca i Bosiljeva autocestom Dalmatina, no postoje i brojni alternativni pravci koje mnogi putnici koriste zbog štednje ili gužvi. Oni koji vode računa o svakom novčiću, od Zagreba mogu krenuti Starom karlovačkom cestom, a nakon Karlovca starom cestom D1 preko Slunja, uz Plitvice pa kroz Korenicu, Gračac i Knin. Oni koji žele putem uživati i u pejzažima, do Karlovca mogu preko Pisarovine, a nakon Karlovca Julijanom preko Josipdola, Otočca, Gospića, Gračaca, Drniša i Klisa. Oba puta su vremenski dulja od Dalmatine, ali ušteda novca je znatna. Stanovnici sjeverne Hrva-tske, pak, na te se pravce mogu priključiti preko Zagreba, no zanimljiv im je i prečac do Splita kroz BIH. Brod Morem je središnja Dalmacija, odnosno Split, redovnim trajektnim linijama povezana s Rijekom i Dubrovnikom, a iz njega isplovljava i nekoliko međunarodnih katamaranskih i trajektnih linija. Unu-tar regije povezanost je još bolja pa nije slučajno što je Split najveća trajektna luka hrvatskog dijela Jadrana. Vlak Središnja Dalmacija prugom je preko Drniša i Knina spojena s ostatkom željezničke mreže u Hrvatskoj i BiH. Pruga se kod Perkovića grana u dva smjera: jedan krak vodi do Šibenika, drugi do Splita. + Info plus Šibenik je redovnim dnevnim direktnim željezničkim linijama povezan s Kninom, Perkovićem i Zagrebom, a Split s Perkovićem, Zagrebom, Osijekom i Vinkovcima. Od Splita do Vinkovaca vozi se 12 i pol sati, a karta stoji 253 kune. Kako po regiji Najbolji način za kretanje po regiji onaj je na četiri kotača, u kombinaciji s trajektnim i brodskim linijama. Planiranje puta Sva putovanja na dva ili četiri kotača te njihov trošak najbolje je planirati uz pomoć internetske interaktivne karte na web stranici HAK-a ( map.hak. hr ) Telefonski brojevi (01) 464 08 00 - HAK-ove servisne informacije o uvjetima na cestama (stanje na prometnicama, prognoza, cijene goriva, cestarina..) 1987 - HAK-ova pomoć na cesti; za pomoć u slučaju kvara vozila, njegov popravak na licu mjesta ili uklanjanje s mjesta nesreće (u krugu od 200 km). Do kraja godine u upotrebi je i stari broj 987 koji se posve ukida tek 1. siječnja 2011. 0800 0111 - info telefon ARZ-a za autocestu Zagreb - Karlovac - Bosiljevo (-Rijeka) 0800 0422 - info telefon Hrvatskih autocesta za autocestu Bosiljevo - Split Broj preporuka: 0 Objavi na Facebooku Više o... FACEBOOK KOMENTARI

