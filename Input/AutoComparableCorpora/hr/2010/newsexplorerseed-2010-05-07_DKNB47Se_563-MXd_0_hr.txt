Nigerija je država u zapadnoj Africi. Na jugu izlazi na Gvinejski zaljev, koji je dio Atlantskog oceana. Na zapadu graniči s Beninom, na sjeveru s Nigerom, na sjeveroistoku s Čadom te na istoku s Kamerunom. Nigerija je po broju stanovnika daleko najveća afrička zemlja. Sadržaj: 1. Povijest 2. Zemljopis 3. Stanovništvo 4. Jezici Nigerije 5. Gospodarstvo 6. Vanjske poveznice Savezna Republika Nigerija Federal Republic of Nigeria Zastava Grb Geslo Unity and Strength, Peace and Progress (engleski: "Jedinstvo i snaga, mir i napredak") Himna Arise O Compatriots, Nigeria's Call Obey Glavni grad Abuja Službeni jezik engleski Vlada - Predsjednik Goodluck Jonathan - Predsjednik Vlade Goodluck Jonathan Neovisnost Od Ujedinjenog Kraljevstva 1. listopada 1960. Površina 31. po veličini - ukupno 923.768 km² - % vode 1,4 % Stanovništvo 9. po veličini - ukupno (2004) 133.881.703 - gustoća 147/km² Valuta naira (100 koboa) Pozivni broj +234 Vremenska zona UTC +1 Internetski nastavak .ng 1. Povijest Prva poznata civilizacija na nigerijskom području bila je ona naroda Nok koji je od 500. pr. Kr. do 200. posl. Kr. živio na visoravni Jos, a po stupnju razvoja pripadao je željeznom dobu. Sjevernom je Nigerijom od 9. stoljeća tijekom više od 600 godina dominiralo trgovačko carstvo Kanem-Bornu sa sjedištem oko jezera Čad. Svoju je moć temeljilo na prekosaharskoj trgovini sa sjevernoafričkim Berberima. Početkom 19. stoljeća islamski reformator Usman dan Fodio podvrgnuo je kontroli naroda Fulani velik dio nigerijskog sjevera. Od 15. do 17. stoljeća na jugozapadu se razvilo kraljevstvo Oyo naroda Yoruba, a na jugoistoku carstvo Benin naroda Edo.

