14 October 2010 | Tagovi:Akademija zdravog življenja, B9878-5-M, Culisense tehnologija, HK884400FS, Hrvatski kuharski savez, MaxiSight indukcijska ploča, Zoran Delić, Zoran Stanisavljević | Objavljeno u: Inovativni proizvodi, Trendovi u kućanstvu Fotografije Tekst: Snježana Crnjević, Večernji list U utorak 12.listopada, održana je prva radionica Electroluxove i Večernjakove Akademije zdravog življenja. Između brojnih prijavljenih čitatelja, za sudjelovanje u radionici odabrane su Paula Kosić s Krka, Anica Mirosavljević, studentica iz Slavonskog Broda i Daria Coc Štokić, umirovljenica iz Zagreba. I dok su Anica i Paula prvi put sudjelovale na ovakvoj radionici, gospođa Daria Coc pridružila nam se već četvrti put. U pripremi autohtonih istarskih jela naše su čitateljice imale svesrdnu pomoć Zorana Stanisavljevića iz Hrvatskoga kuharskog saveza i Zorana Delića, Podravkina promotora kuhanja. Zoran Stanisavljević sudionicama radionice predstavio je i Hrvatski kuharski savez. Uz brigu o razvitku ukupne kulinarske struke, HKS se rado uključio i u ovaj projekt, kojemu je glavni cilj popularizacija hrvatske gastronomske tradicije. Tako smo na prvoj radionici doznali da je tradicionalna istarska kuhinja i siromašna i bogata. – Kuhinja je to istarskog težaka, koji je pokušao od mora oteti sve što može, more mu je izvor opstanka. Tu su divlji radič, maslačak i šparoge, jer istarski težak ništa drugo nije imao. Tu su i gljive te neizostavno maslinovo ulje, sir, vino i riba. Istarska je kuhinja siromašna, ali bogata okusima – rekao nam je Zoran Stanisavljević iz HKS-a. Paula Kosić s Krka pobjednica je prve radionice, a za pobjedu je pripremila toplo predjelo, rižoto od morskih plodova. Sudionici prve radionice Electroluxove i Večernajkove Akademije pripremali su jela na najnovijim uređajima iz Electroluxove ponude, što im je kuhanje učinilo lakšim i jednostavnijim. Jedan od njih je i AEG-Electrolux MaxiSight indukcijska ploča HK884400FS, širine 78 centimetara, koja pruža maksimalnu fleksibilnost kuhanja. Ima 4 indukcijske zone za kuhanje te niz dodatnih korisnih funkcija, poput kontrola osjetljivih na dodir, pojačivača snage, sigurnosnih blokada. Krasi je i vrlo moderan dizajn u sivoj boji. Za pripremanje jela u prvoj radionici ovogodišnje Akademije korištena je i AEG-Electrolux pećnica B9878-5-M, opremljena Culisense tehnologijom koja omogućuje automatsko pečenje prema vrsti jela. Uz elektroničke dodirne kontrole, ova pećnica ima 13 funkcija pečenja, opciju pečenja na niskim temperaturama, a krije i pokoje iznenađenje. Posebno korisna je funkcija pirolize, što znači da se ova pećnica sama čisti. U tijeku je posebna akcija u kojoj svima koji se odluče na kupnju navedenih uređaja, kao i ostalih AEG-Electrolux ugradbenih setova ploča i pećnica, Electrolux daruje set vrhunskog posuđa Moneta presvučenog keramikom. Više informacija na www.electrolux.hr Ukoliko i Vi želite sudjelovati na našoj akademiji prijavite se na e-mail kulinarskaakademija@vecernji.net Spremi i podijeli ovaj post Vezani članci

