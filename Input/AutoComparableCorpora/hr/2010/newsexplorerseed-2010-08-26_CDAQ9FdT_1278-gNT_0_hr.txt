Autor: Nađa Irena Fišić Objavljeno: 28.08.2010 Guido Westerwelle je prije šest godina otvoreno priznao da je homoseksualac, te putuje svijetom u društvu svog partnera, sportskog menadžera Michaela Mrontza Njemački vicekancelar i ministar vanjskih poslova Guido Westerwelle (48) boravio je proteklog tjedna u Zagrebu i tako započeo turneju po zemljama zapadnog Balkana. Sastao se s predsjednikom Hrvatske Ivom Josipovićem, premijerkom Jadrankom Kosor i ministrom vanjskih poslova Gordanom Jandrokovićem. VEZANE VIJESTI Vijesti Ovaj put sa njim nije bio njegov dečko Michael Mrontz, kojeg inače uglavnom vodi na svoja poslovna putovanja. Njemački šef diplomacije, koji je od 2001. predsjednik Slobodne demokratske stranke, ne krije da je homoseksualne orijentacije. U listopadu prošle godine došao je na sve naslovnice novina kao prvi homoseksualni ministar vanjskih poslova na svijetu. Sa svojim dečkom, sportskim menadžerom Michaelom Mronzom u vezi je od 2003. i žive zajedno. Prvi put se javno pojavio s njim prije šest godina. Bila je proslava 50. rođendana kancelarke Angele Merkel na koju je Guido poveo Michaela. Ni tijekom kampanje Westerwelle nije skrivao da je homoseksualac. Njegov dugogodišnji partner Michael često je bio s njim na pozornici tijekom političkih skupova. Potom je u siječnju ove godine Westerwelle gotovo napravio diplomatski incident kad je inzistirao da ga na državničko putovanje u Japan i Kinu prati njegov partner. Japanski protokol u šoku Japanski protokol bio je potpuno zbunjen. Na kraju su ipak odlučili da Michaelu ponude standardni “program za dame” koji je uključivao službeni posjet muzejima i razgledavanje znamenitosti u društvu supruge japanskog premijera. Nitko u Njemačkoj ne osuđuje seksualnu orijentaciju ministra vanjskih poslova. Barem ne javno. Za neke on predstavlja dašak svježeg zraka u konzervativnom svijetu njemačke politike, iako su mu se neki potezi obili o glavu. Nije mu tako bilo mudro ulaziti u kuću Big Brothera. Činilo se da će nakon posjeta Japanu Guido i dalje Michaela voditi po svijetu, no ministar je u jednom intervjuu rekao da ga ostavlja kod kuće kad putuje u zemlje gdje homoseksualnost nije dobrodošla. - Više od 75 zemalja sudski goni ljude zbog homoseksualnih aktivnosti, a njih sedam za takve radnje ima smrtne kazne. Iran, Sudan, Jemen, Mauritanija, Somalija, Nigerija i Saudijska Arabija mjesta su gdje Michael neće ići. Želimo promovirati ideju tolerancije u svijetu, ali ne želimo postići suprotan učinak zbog nerazboritog ponašanja - izjavio je ministar u jednom intervjuu. Nakon što je Michael putovao s njim po zemljama Latinske Amerike, te su posjetili Argentinu, Brazil, Čile i Urugvaj, javile su se kritike da putuje na račun države. Ministar je to opovrgnuo i rekao da je Michael sam platio za svoja putovanja, te da je sretan što je mogao za njega odvojiti vremena. Mronz je zanijekao da je radio neki posao sa strane dok je bio u Brazilu, ali je rekao da je posjetio sirotište u jednom selu kod Rio de Janeira. Nose zlatne burme - Zbog životnih okolnosti nikada nećemo imati svoju djecu, stoga želim učiniti sve kako bih pomogao najsiromašnijim siročićima - izjavio je ministrov partner. Neki ih u Njemačkoj nazivaju novim “moćnim parom”, kao što su to Bill Clinton i Hillary ili Nicolas Sarkozy i Carla Bruni. No, kad su Michaela upitali vidi li se u ulozi polovice gay para koji stvara povijest, on je samo odmahnuo rukom. - Nas se dvojica ne definiramo po tome. Jednostavno sam odgojen da poštujem svaku osobu po tome kakva je - odgovorio je. Guido i Michael nose zlatne burme na četvrtom prstu lijeve ruke, ali nisu se prijavili za registraciju partnerstva. To je oblik braka u Njemačkoj gdje gay partneri imaju neka, ali ne i sva prava kao heteroseksualni parovi. Broj preporuka: 101 Objavi na Facebooku Više o... FACEBOOK KOMENTARI

