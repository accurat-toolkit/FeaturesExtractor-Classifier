Paul je na izbor imao dvije staklenke s mesom od školjki, pravom delikatesom za svaku hobotnicu. Na jednoj je bila njemačka, a na drugoj argentinska zastava. A onda je nastupilo više od sat vremena nervoznog iščekivanja. Jer, Paul je stalno oklijevao prije nego se osladio mesom iz staklenke s njemačkom zastavom. Zato zaposlenici akvarija "Sea Life" u Oberhausenu zaključuju da će utakmica protiv Argentine, doduše, biti okončana pobjedom, ali da Nijemci do nje neće stići lako. A možda će ulazak u polufinale zaraditi tek jedanaestercima? Bildunterschrift: Njemačka reprezentacija će se protiv Argentine morati dobro namučiti Za usporedbu: kada je prognozirao utakmicu Njemačka-Engleska, Paul se za njemačku staklenku odlučio nakon samo osam sekundi. I Nijemci su stvarno pobijedili sa suverenih 4:1. Paul je najbolji Bildunterschrift: Großansicht des Bildes mit der Bildunterschrift: Paul se nakon dugog oklijevanja ipak odlučio za njemačku staklenku Ova je hobotnica do sada točno predvidjela sve susrete Svjetskog prvenstva u kojima su nastupili Nijemci: i pobjede nad Australijom, Ganom i Engleskom i poraz od Srbije. Vidovnjački pokušaji drugih stanovnika zooloških vrtova širom Njemačke uglavnom nisu bili tako uspješni. Tako je majmunčić iz Zoološkog vrta u Chemnitzu pogrešno predvidio poraz Njemačke u susretu s Ganom, dikobraz Leon je pak bio čvrsto uvjeren u pobjedu Australije, a nilski konj Petty nije vjerovao da bi Srbija mogla savladati favorite Nijemce. Sada navijačima još ostaje nada da je hobotnica Paul na ovom SP-u još pouzdanija nego na Europskom prvenstvu prije dvije godine. Ona je tada točno predvidjela njemačke rezultate u 80 posto slučajeva. Autor: Andrea Jung-Grimm/Agencije Odg. ur.: Z. Arbutina

