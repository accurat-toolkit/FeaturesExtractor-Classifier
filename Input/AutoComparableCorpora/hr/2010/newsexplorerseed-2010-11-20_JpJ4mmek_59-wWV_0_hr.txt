Nakon dugo oklijevanja, ove nedjelje (12.11.) je u upravo ekspresnom postupku dogovorena financijska potpora za Irsku. Tek što je počela sjednica irske vlade, telefonski su se uključili svi ministri financija Europske unije. Bez obzira koliko se Irska trudila uvjeriti javnosti - i prije svega investitore, kako je sama sposobna naći izlaz iz krize, stanje je i više nego ozbiljno. Državni deficit iznosi oko 32 posto - kud i kamo više od onoga kojeg je priznala Grčka, a već mjesecima traje pravi bijeg investitora iz irskih banaka. Samo je iz Allied Irish Banks od lipnja povučeno oko 13 milijardi eura - 17 posto njenog kapitala, a nije mnogo bolje ni u drugim velikim bankama Irske. "Tu se spašava zona eura" Bildunterschrift: Großansicht des Bildes mit der Bildunterschrift: Irski premijer Cowen je morao 'pregristi' ponos i primiti pomoćKao što je izjavio europski povjerenik za financije Olli Rehn, problemi u irskim bankama su u prvom redu krivi za opterećenje državnog proračuna. Jer ovdje nije riječ tek o jednoj državi koja je dugo vremena bila uzorni đak i u koju su se slijevale ogromne investicije i koja je sad na rubu bankrota, nego je riječ o stabilnosti čitave zone eura. Na nedjeljnom sastanku nije bilo riječi o konkretnom iznosu pomoći, a njemački ministar financija Wolfgang Schäuble je izjavio kako su stručnjaci usred posla i kako se punom parom radi na utvrđivanju iznosa koji će biti potreban za sanaciju proračuna Irske. Njemačka je odahnula Bildunterschrift: Großansicht des Bildes mit der Bildunterschrift: Mnogi u bankarskim krugovima Njemačke su se upustili u poslove u Irskoj.Njemačkoj neće biti teško sudjelovati u pomoći i zapravo su mnogi u ovoj zemlji presretni što je Irska pristala prihvatiti pomoć. Jer njemačke banke i financijske kuće su upravo do grla upletene u poslove u Irskoj. Prema podacima Njemačke savezne banke, riječ je o iznosu od oko 166 milijardi eura investicija iz Njemačke u Irskoj. Usporedbe radi: Njemačke investicije u Grčkoj nikad nisu premašivale niti desetinu tog iznosa i drugim riječima, za razliku od Grčke, kriza ili čak nelikvidnost irske države bi dobrano potresla i njemačko gospodarstvo. Stranci će im gledati u prste Bildunterschrift: Großansicht des Bildes mit der Bildunterschrift: Irska je godinama uspješno privlačila strane, u pravilu tvrtke visoke tehnologije.Irska je imala dobrih razloga za tako dugo oklijevanje da bi prihvatila pomoć. Kao prvo, potencijalnim investitorima nikada dobro ne zvuči kada zemlja u kojoj bi trebali ulagati priznaje nedostatke i da joj je nužna tuđa pomoć. Dublin će gotovo sigurno morati odustati i od veoma niskih poreza za poduzeća kojima je privlačio investitore, jer kod sanacije državnog proračuna nema drugog izlaza nego smanjiti troškove - i povećati prihode. Svemu tome treba pridodati da će pljusku dobiti i tradicionalni ponos Iraca, jer će s milijardama pomoći u zemlju stići i financijski stručnjaci Europske unije i Međunarodnog monetarnog fonda koji će strogo nadzirati financijsku politiku. "Na prodaju!" Bildunterschrift: Großansicht des Bildes mit der Bildunterschrift: 300.000 kuća na prodajuAli drugog izlaza nema: prije nekoliko dana je skupina šaljivđija na irskom portalu za prodaju nekretnina objavila oglas da se prodaje "Republika Irska, Zapadna Europa". U opisu nekretnine se navodi kako je to područje s 300.000 stambenih objekata, osam zatvora, pet bolnica, jednom podzemnom željeznicom, 10.000 škola i prometnicama raznih vrsta. Oglašivač priznaje kako je mnogo toga "zrelo za renoviranje" a dodaje i kako je nekretnina okružena "krutim, ali u osnovi ljubaznim susjedima". Cijena: 900 milijardi eura "or nearest offer". Portal daft.ie je ipak ovaj oglas veoma brzo uklonio sa svoje stranice. Autor: A. Šubić (dpa, Der Spiegel) Odg. ured: Andrea Jung-Grimm

