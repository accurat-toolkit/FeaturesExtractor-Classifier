Za razliku od Kaczynskog naši političari nisu skeptični prema EU, čak nemaju nikakvih zahtjeva, već se samo pokoravaju. Pod vodstvom Kaczynskog Poljska više nije ovisila o Europskoj uniji, a počela se sve više okretati Rusiji, što nije odgovaralo ni SAD-u. "Progutat će vas čudovište", poručio je prošle godine Hrvatima kontroverzni David Icke, misleći pritom na Europsku uniju. Iako je Icke samo jedan od teoretičara zavjera, koji je uspio dobro prodati svoje ideje koje se nisu uvijek temeljile na čvrstim dokazima, moramo priznati da je po pitanju položaja Hrvatske u pravu. Teorije naših političara o napretku Hrvatske kao članice Europske unije i o ravnopravnosti s ostalim članicama na žalost samo su iluzija. EU je naime čudovište sa dvije velike i jednom zakržljalom glavom koje hoda na 24 noge. Pogađate, velike glave koje o svemu odlučuju su Njemačka i Francuska, zakržljala glava je Velika Britanija, a noge koje Uniju podupiru su ostale 24 članice, bez samostalnosti i prava glasa. No, velike glave već su neko vrijeme patile od glavobolje koju im su im zadale tri neposlušne noge – Irska, Češka i Poljska. Podsjetimo, Irska je tek na ponovljenom referendumu prihvatila Lisabonski sporazum (neka vrsta Ustava koji je trebao nadopuniti i zamijeniti Ugovor iz Nice), dok su Češka i Poljska tražile veća prava, te su do zadnjeg trenutka odugovlačile s potpisivanjem ratifikacije Lisabonskog sporazuma, bez kojeg je bilo nemoguće daljnje proširivanje EU. - Poljska i Češka bi zajednički morale demokratizirati Europsku uniju. Tu aristokratsku republiku, kao što je u biti EU, treba demokratizirati – ponavljao je pokojni poljski predsjednik Lech Kaczynski i čelnicima EU zadavao sve jače glavobolje. Poljskog i češkog predsjednika Vaclava Klausa spajali su euroskeptični pogledi, s tim da je Klaus bio protiv jačanja EU, dok je Kaczynskom bilo najvažnije da Poljska ojača utjecaj. Dvojica predsjednika u jednom su bili složni – Europska unije nije i nikad ne smije postati država! Međutim, kad je lijes pokojnog Lecha Kaczynskog položen na posljednje počivalište glavobolje europskih vođa vjerojatno nestaju. Lech je osim što se žestoko protivio euru, u zamjenu za potpisivanje Lisabonskog sporazuma uspio Poljskoj izboriti veći suverenitet u EU. Njegovi stavovi kosili su se sa (pre)liberalnim stavovima EU jer se poljski predsjednik deklarirao kao katolik koji nije prihvaćao pobačaj i homoseksualne brakove, a nije se sramio ni svog nacionalizma, antifašizma i antikomunizma. Osim toga Poljska je od ostalih europskih zemalja odskakala i u vrijeme krize. Većina je zemalja bila u recesiji, a Poljska je bilježila godišnji rast BDP-a od 2.8 posto u 2009. godini. Ta je država ponudila i pomoć Međunarodnom monetarnom fondu, dok su ostale zemlje pomoć tražile. cPodsjetimo, Kaczynski je sa SAD-om dogovarao gradnju proturaketnog štita u vrijeme mandata Georga W. Busha. Smatrao je da će tako Poljsku zaštiti od Rusije, a iako je Obama od proturaketnog štita odustao, SAD-u ipak nije odgovaralo da se njegov saveznik Poljska zbliži s dugogodišnjim zajedničkim neprijateljem – Rusijom. Kaczynskog više nema, a privremeno vođenje države preuzeo je aktualni predsjednik donjeg doma poljskog parlamenta Bronislaw Komorowski. Predsjednički izbori u Poljskoj bi se trebali održati do lipnja, a predviđa se da će vlast preuzeti sadašnji premijer Donald Tusk, koji do sad nije zadavao probleme EU već naprotiv, poslušno je slušao naredbe. Tako se troglavo čudovište riješilo glavobolje i najneposlušnija noga vjerojatno će se dugo liječiti od zadane ozlijede. Iako se šuška da je Kaczynski ubijen, dokaza za takve tvrdnje nema, a istragu o njegovoj smrti mnogi uspoređuju s istragom o terorističkom napadu na WTC 11. rujna, gdje su se zaduženi istražitelji čvrsto držali teorije da su teroristički napad izveli pripadnici Al-Qaide, a pritom su ignorirani materijalni dokazi da se u WTC-u nalazio eksploziv. Je li riječ o ubojstvu ili igri sudbine, teško da ćemo tako brzo saznati. Isto tako nećemo saznati čije su suze za Lechom bile iskrene, a čije licemjerne. Mnogi svjetski čelnici u posljednji su trenutak otkazali dolazak na sprovod poljskog predsjednika, a većini su izgovor bili problemi u zračnom prometu koje je uzrokovao oblak vulkanske prašine s Islanda. Tako Lecha na posljednje počivalište nisu ispratili njemačka kancelarka Angela Merkel, američki predsjednik Barack Obama, talijanski premijer Silvio Berlusconi, predsjednik Europske komisije Jose Manuel Barroso, engleski princ Charles, te mnogi drugi. Među prvima je pak stigao premijer Maroka Abbas El Fassi i to zrakoplovom Cessna 560, a pogrebu su prisustvovali i ruski predsjednik Dmitrij Medvedjev, te češki predsjednik Vaclav Klaus. Iako je Poljsku podijelila činjenica da će tijelo Kaczynskog ležati u Krakowu uz kraljeve, jer su mnogi smatrali da to nije zaslužio, mnogi će se složiti da je tragedija oduzela Poljskoj velikog čovjeka koji se borio za slobodu i ravnopravnost. Za razliku od Kaczynskog, hrvatski predsjednik, vlada, ali i oporba, jedva čekaju da naša zemlja postane slabašna nogica troglavog čudovišta, bez ikakvog prava. S obzirom na sadašnje stanje ne bi čudilo da nam naši političari za koju godinu zabrane da govorimo svojim jezikom, traže od nas da zaboravimo našu povijest i da postanemo robovi onima za koje smatraju da su bolji i jači od nas. Govorili su nam da su zadovoljni što napokon imamo svoju državu, a sad nas tjeraju da se ponovno priključimo u nezdravu tvorevinu – Europsku uniju. Za razliku od Kaczynskog naši političari nisu skeptični prema EU, čak nemaju nikakvih zahtjeva, već se samo pokoravaju. Poljski predsjednik nije bio savršen, i on je vjerojatno imao privatne interese, a za neke njegovi su stavovi možda bili prekonzervativni, ali se za razliku od naših vođa barem pokušao suprotstaviti onima koji na građane svoje velike države Europske unije ne gledaju s poštovanjem. Države članice i građani njima su samo brojke. AUTOR: Amalija Šašek HRsvijet.net

