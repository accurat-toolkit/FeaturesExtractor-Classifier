Početak Domovinskog rata je obilježila između ostalog potpuna zračna dominacija Jugoslavenskog ratnog zrakoplovstva. Većina zrakoplova je prije početka sukoba odvezena na teritorij koji je kontrolirala JNA uključujući MiGove-21. [uredi] Prebjezi [uredi] Rudolf Perešin Rudolf Perešin uz MiG-21 Prvi pokušaj dobavke borbenog zrakoplova (MiG-21R) Hrvatskoj se odvio 25. listopada 1991. kada je Rudolf Perešin prebjegao. On je tog tog dana uzletio iz podzemne zrakoplovne baze Željava u redovnu misiju izviđanja iznad teritorija Slovenije i Hrvatske a kada je došao trenutak da se vrati u bazu, on je krenuo u smjeru Austrije prema gradu Klagenfurtu, budući da nije bilo smisla zrakoplov dovoditi u Hrvatsku jer bi ga JNA mogla lako uništiti. Cilj mu je bio privremeno sletiti u Austriju te se s zrakoplovom vratiti u Hrvatsku kada bi to uvjeti omogućavali, no Austrijske vlasti su zadržale zrakoplov te se i danas nalazi u muzeju u Klagenfurtu. Perešin se kasnije vratio Hrvatsku te je uskoro postao zapovijednikom prve hrvatske eskadrile borbenih zrakoplova sve dok ga nisu oborili 1995. tijekom akcije Bljesak kada mu se gubi svaki trag. [uredi] Danijel Borović Iako je prelet Rudolfa Perešina izazvao veliku pozornost, Hrvatska ipak nije dobila svoj prvi borbeni zrakoplov jer su austrijske vlasti zadržale njegov MiG-21. 4. veljače 1992. pilot Danijel Borović je zajedno u formaciji s drugim zrakoplovima poletjeo iz baze Željava. Uskoro se odovojio od drugih zrakoplova i krenuo prema Puli gdje je i predvečer sletio unatoč potpunom zamračenju uz slabu osvjetljenost piste. Na sam dan preleta, organiziran je prijevoz njegove obitelji u Hrvatsku. Kasnije postaje zamjenikom, a nakon smrti Rudolfa Perešina i zapovijednikom prve hrvatske eskadrile borbenih zrakoplova. [uredi] Ivica Ivandić i Ivan Selak U svibanju 1992. godine rat u Hrvatskoj je već uvelike bio u tijeku a nakon prijašnjih preleta pilota Danijela Borovića i Rudolfa Perešina oprez unutar "vazduhoplovstva" JNA bio je povećan. Oči i uši su bile posvuda, a Ivandić i Selak nisu smjeli ništa prepustiti slučaju. No, nisu željeli otići u Hrvatsku sami, željeli su "povesti" i svoje letjelice. Neke otegotne okolnosti štošta su prolongirale: Ivandić je godinu dana prije preleta imao problema s požarom na avionu, a Selak je u listopadu 1991. također doživio zrakoplovnu nesreću, u kojoj su dvojica njegovih kolega izgorjela. On je jedini preživio. Selak i Ivandić uz "Osvetnika Dubrovnika" Zbog toga, dozvolu da opet može poletjeti dobio je tek u ožujku 1992. Trenutak odluke došao je 15. svibnja 1992. Dio eskadrile, s osam aviona po četiri para, u kojemu je letio i Ivandić, uvježbavao je program za obilježavanje "Dana vazduhoplovstva". Jedan pilot je otpao zbog zdravstvenih problema i u posljednji letački par upao je Selak. Na planiranju leta dvojica Hrvata se nisu ni pogledala. Nisu se željeli otkriti, ali su znali da je nastupio odlučujući trenutak. Prvi je poletio Ivandić. Već je radio krug oko Srbije i imao problema s gorivom. Naime, u skladu s dogovorom čekao je Selakovu radiopotvrdu, inače potpuno regularnu, da je i on poletio. Kad je potvrda napokon stigla, Ivandić je krenuo prema Splitu. Središte Dalmacije bio je logičan, najbliži izbor. Njegov kolega se ubrzo odvojio od svog "para" i krenuo prema Zagrebu. Imao je i previše goriva. No, obojica bi, ovisno o okolnostima, sletjela bilo gdje, "pa i na autocestu, samo da je u Hrvatskoj". Obojica su sretno sletjela, Ivandić na Resnik, a Selak na Pleso. Sada hrvatski, MiG-ovi "Osvetnik Vukovara" (Ivandićev) i "Osvetnik Dubrovnika" (Selakov) djelovali su u akcijama oslobađanja Dubrovnika. Dvojica pilota do kraja rata zapravo nisu ni prestajala letjeti i borbeno djelovati, istodobno gradeći moderno Hrvatsko ratno zrakoplovstvo. "Naš entuzijazam i domoljublje bili su odlučujući", no zanimljivo je da su svi hrvatski piloti, zapravo školovani u letačkom sustavu tzv. Istočnog bloka, odmah počeli raditi na izmjeni letačke doktrine. "Osvetnik Dubrovnika" je djelovao tijekom cijeloga rata, pa i poslije, a otpisan je 2004. "Osvetnika Vukovara" je kasnije oboren, njegov posljednji let bio je 14. rujna 1993. Srušen je kod Vrginmosta pogotkom srpskog projektila a njime je pilotirao i nažalost poginuo hrvatski pukovnik Miroslav Peris. [uredi] Novi zrakoplovi Kako se hrvatsko ratno zrakoplovstvo razvijalo, a rat je još uvijek trajao, došlo je i vrijeme da se Hrvatska opremi borbenim zrakoplovima kako bi efektivno sudjelovali u ratu. S nabavkom se počelo pred kraj 1993. i početkom 1994. a nabavljeno je 40 zrakoplova iz Ukrajine, inačica Bis i UM. Zrakoplovi su rastavljeni u Poljskoj, te su tako preko Slovačkei Mađarske došli u Hrvatsku. Ispod je naveden popis zrakoplova koji su ušli u službu, pritom je važno napomenuti da ih je desetak korišteno i kao izvor dijelova za druge MiGove. Hrvatki zrakoplovi baziraju u dvije baze, 21. ELZ (eskadrila lovačkih zrakoplova) na Plesu u Zagrebu, i druga, 22. ELZ u Puli. U tablicama nisu prikazani samo trenutno aktivni zrakoplovi, već svi koji su od trenutka kupnje korišteni. Montiranje rakete zrak-zrak na MiG-21 [uredi] 21. ELZ Oznaka Napomena 101 Dobavljen prebjegom Danijela Borovića 102 Dobavljen prebjegom Ivana Selaka, postao "Osvetnik Dubrovnika". 103 Dobavljen prebjegom Ivice Ivandića, postao "Osvetnik Vukovara". Oboren 14. rujna 1993. pri čemu je poginuo pukovnik Miroslav Peris. 104 Kupljen u Ukrajini 105 Kupljen u Ukrajini 106 Kupljen u Ukrajini 107 Kupljen u Ukrajini 108 Kupljen u Ukrajini; moderiniziran u Rumunjskoj 2003. 109 Kupljen u Ukrajini. Pao 14. kolovoza 1996. prilikom redovitog leta kraj Velike Gorice pri čemu je poginuo pilot Ivan Bosnar. 113 Kupljen u Ukrajini 116 Kupljen u Ukrajini 119 Kupljen u Ukrajini. Oboren 2. svibnja 1995. kod Bosanske Gradiške. Pilot Rudolf Perešin se katapultirao te su ga na tlu zarobile neprijateljske snage. 121 Kupljen u Ukrajini; moderiniziran u Rumunjskoj 2003. 122 Kupljen u Ukrajini; moderiniziran u Rumunjskoj 2003. 123 Kupljen u Ukrajini. 124 Kupljen u Ukrajini. 125 Kupljen u Ukrajini. 126 Kupljen u Ukrajini. MiG-21 oznake 108 [uredi] 22. ELZ Oznaka Napomena 110 Kupljen u Ukrajini; moderiniziran u Rumunjskoj 2003. 111 Kupljen u Ukrajini. 112 Kupljen u Ukrajini. 114 Kupljen u Ukrajini 115 Kupljen u Ukrajini; moderiniziran u Rumunjskoj 2003. 117 Kupljen u Ukrajini; moderiniziran u Rumunjskoj 2003. 118 Kupljen u Ukrajini 120 Kupljen u Ukrajini; moderiniziran u Rumunjskoj 2003. [uredi] Dvosjedi MiG-21UM, "Kockasti" oznake 165 Oznaka Napomena 195 MiG-21U, ostao iza JNA u Zemuniku. 160 Kupljen u Ukrajini. 161 Kupljen u Ukrajini. 162 Kupljen u Ukrajini 163 Kupljen u Ukrajini 164 Kupljen u Poljskoj, moderiniziran u Rumunjskoj. 165 Kupljen u Poljskoj, moderiniziran u Rumunjskoj. Posebno obojan u Hrvatske nacionalne boje te dobio nadimak "kockica". 166 Kupljen u Poljskoj, moderiniziran u Rumunjskoj. 167 Kupljen u Poljskoj, moderiniziran u Rumunjskoj. Dobavljeno iz "http://hr.wikibooks.org/wiki/MiG-21/Sadr%C5%BEaj/MiG-21_u_Hrvatskoj" Kategorija: MiG-21

