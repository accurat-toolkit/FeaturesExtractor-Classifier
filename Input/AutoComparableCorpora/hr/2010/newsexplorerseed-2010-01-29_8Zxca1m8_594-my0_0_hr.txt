Autor: Marko Santini Objavljeno: 28.01.2010 Istraga je u tijeku i prve informacije o tome hoće li opoziv utjecati i na hrvatske vozače Toyotinih vozila imat ćemo krajem ovog ili početkom idućeg tjedna, izjavio je Marko Benvin, glasnogovornik Toyote Croatia ZAGREB - Toyotin masovni opoziv vozila vezan uz zapinjujuće papučice gasa danas je zahvatio i europsko tržište. Potvrđeno je, naime, da se problem, za koji se smatralo da je utjecao samo na vozila proizvedena i prodavana u SAD-u, ‘proširio’ i na vozila namijenjena europskom tržištu, no još nije poznato o kojim se točno modelima radi te broj vozila koja će biti opozvana. Navodno će biti opozvano oko dva milijuna Toyotinih ‘europskih’ automobila, no tu informaciju glasnogovornik europske podružnice japanskog proizvođača u četvrtak nije htio potvrditi. Poznato je samo da Toyota Motor Europe intenzivno radi na što bržem rješavanju ovoga problema. VEZANE VIJESTI Vijesti Trenutno još nije poznato hoće li i u kolikoj mjeri opoziv vezan uz papučice gasa zahvatiti Toyotina vozila prodana na hrvatskom tržištu. - Istraga je u tijeku i prve informacije o tome hoće li opoziv utjecati i na hrvatske vozače Toyotinih vozila imat ćemo krajem ovog ili početkom idućeg tjedna - izjavio je Marko Benvin, glasnogovornik Toyote Croatije. Ako se otkrije da Toyotina vozila prodana u Hrvatskoj imaju problem sa zapinjanjem papučice gasa, njihovi će vlasnici o tome biti odmah obaviješteni. U SAD-u je dosad opozvano više od osam milijuna automobila zbog problema s papučicama gasa na pojedinim Toyotinim modelima, poput Camryja, američkih izvedbi Corolle i RAV-a 4 te drugih. Između ostalog, dolazilo je do zapinjanja papučice gasa u krajnjem položaju ili sporom vraćanju papučice u prvotni položaj nakon njena otpuštanja, što je u SAD-u uzrokovalo nekoliko prometnih nesreća. Nakon što su prošlog vikenda opozvana 2,3 milijuna vozila, Toyota je u srijedu u SAD-u zaustavila prodaju osam modela na koje utječe problem s papučicama gasa. Wall Street Journal navodi da je Toyota prve probleme s papučicama primijetila u ožujku 2007. godine na pickupu Tundra, a problem se u Europi prvi put pojavio u prosincu 2008. na gradskim modelima Yarisu i Aygu s upravljačima na desnoj strani, odnosno automobilima ponajprije namijenjenima tržištima Velike Britanije. Toyotina interna istraga otkrila je da je kod ‘problematičnih’ vozila uzrok problema kondenzacija u sustavima grijanja koja je uzrokovala trenje u papučicama gasa te njihovo eventualno zapinjanje. Toyota je u kolovozu 2009. u Europi riješila taj problem produživanjem polugice gasa i promjenom korištenih materijala na svim opozvanim modelima. Broj preporuka: 17 Objavi na Facebooku Više o... FACEBOOK KOMENTARI

