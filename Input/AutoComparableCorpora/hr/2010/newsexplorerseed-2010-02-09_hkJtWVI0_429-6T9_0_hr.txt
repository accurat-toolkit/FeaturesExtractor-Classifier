Njemačka je na Zimske olimpijske igre (ZOI) u Vancouver poslala ukupno 153 sportaša. Bez novca iz Bundeswehrovog proračuna teško da bi se ta zemlja uopće mogla održati na vrhu liste najuspješnijih nacija u zimskim olimpijskim disciplinama. Zahvaljujući vojnom novcu, Njemačka je na ZOI poslala cijeli niz potencijalnih osvajača zlatnih medalja, koji su po zanimanju zapravo - vojnici/vojnikinje. Kako funkcionira taj sustav? Bildunterschrift: Großansicht des Bildes mit der Bildunterschrift: Logotip Deutsche Sporthilfe Svatko može postati primateljem sportske "pomoći" u Bundeswehru - ukoliko ispunjava nekoliko preduvjeta. Uz potrebne sportske kvalitete, mora se biti spreman na primanje mjesečne "plaće" od 1.919 eura bruto. Tjedno radno vrijeme iznosi 60 sati. Mora se osim toga biti spremno i na brojna putovanja, ponekad se obitelji ne vide i po pet tjedana. Ne smiju Vam smetati ni ekstremno niske temperature. Sudeći po rezultatima jedne studije koju je provela Visoka sportska škola iz Kölna, vrhunski njemački (zimski) olimpijci u prosjeku doista zarađuju točno 1.919 eura. "Sića" za najbolje... Za one najbolje, višestruke osvajače medalja, to je ipak premalo, smatra Werner E. Klatten, šef zaklade Njemačka sportska pomoć (Deutsche Sporthilfe), koja koordinira financiranje sportaša. Zbog toga će mjesečna naknada od siječnja 2011. biti povećana: "S 2.000 eura mjesečno u džepu sportaši se mogu posvetiti isključivo - sportu! To je preduvjet da postignu uspjehe koje priželjkujemo." A uspjesi generiraju dodatni novac. Prvenstveno uspjesi na velikim matjecanjima poput ZOI-ja. Ruski osvajači zlatnog odličja u Vanvouveru mogu računati s premijom od 100.000 američkih dolara i luksuznim autom. Njemačka sportska pomoć "svojim" zlatnim olimpijcima obećava po 15.000 eura nagrade, a nagradni fond Njemačkog skijaškog saveza (DSV) "težak" je ukupno 500.000 eura. Bildunterschrift: Kati Wilhelm Profesionalne vode - i Bundeswehr Najsretniji su oni sportaši koji u šaci imaju dobre sponzorske ugovore - ili status profesionalca. To su primjerice hokejaši na ledu. Za sve one druge jedini izlaz je - Bundeswehr. Njemačka vojska je najveći financijer vrhunskih sportaša u zemlji. Od 153 njemačkih olimpijaca na ZOI-ju u Vancouveru čak ih 63 "radi" za Bundeswehr. Najpoznatija lica su vjerojatno Kati Wilhelm i Magdalena Neuner, višestruke osvajačica medalja na raznim matjecanjima u biatlonu. Visina "plaće" ovisi, kako to i priliči pravoj vojsci, o činu. Broj osvojenih zlata ne utječe na visinu mjesečnog dohotka. Bildunterschrift: Magdalena Neuner nije (kako fotografija sugerira) prvakinja u skakutanju u vodi - već u biatlonu Bundeswehr već 40 godina financira top-sportaše i time u praksi provodi odredbu Bundestaga. Njemački je parlament 1968. godine obvezao saveznu vladu da "... pri Bundeswehru utemelji sustav financiranja i poticanja vrhunskih sportaša". Trenutno postoji 15 sportskih skupina/lokacija čiji se rad financira iz državnog proračuna. Godišnji troškovi iznose omo 25 milijuna eura. Investicija se itekako isplati. Na posljednjim Zimskim olimpijskim igrama u Torinu 2006. Njemačka je bila najuspješnija nacija. Od ukuono 29 osvojenih medalja, njemački vojnici i vojnikinje osvojili su njih 19. Berba medalje u Kanadi je dobro započela. "Vojnikinja" Magdalena Neuner u prvom je nastupu (sprint na 7,5 km) osvojila i prvu medalju - srebrnu. Autor: Olivia Fritz / sma Odg. ur.: M. Ljubičić

