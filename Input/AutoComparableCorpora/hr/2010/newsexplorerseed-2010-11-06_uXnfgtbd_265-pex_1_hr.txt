Kruzer s 3.300 turista i 1.200 članova posade nasukao se uz obalu Meksičkog zaljeva. Na američkom luksuznom brodu zapalio se motor, zbog čega ne može napustiti vode Ensenade. Na brodu, dugom 290 metara, nalazi se oko 1.200 članova posade i oko 3.300 turista. Mornarica im helikopterom vozi hranu, vodu i druge potrepštine. Prema sadašnjim podacima nitko nije povrijeđen. Meksičke vlasti su prvotno namjeravale brod dovući do luke u Ensenadi, odakle bi putnici busom bili prebačeni do Tijuane. No, Amerikanci tvrde kako će brod pokušati dovesti do 240 kilometara udaljenog San Diega, piše Reuters. ''Carnival Splender inače prevozi hranu i vodu dovoljnu za preživljavanje sedmicama, ali pošto je brod ostao bez hlađenja, hrana se pokvarila'', rekao je glasnogovornik firme Carnival Corp., vlasnika kruzera. Zbog nestanka struje, brod je ostao i bez klime te telefonskih linija. Požar je na brodu buktio tri sata. Kruzer je svoje putovanje započeo u nedjelju u Long Beachu, a u sedam dana trebao je obići Puerto Vallartu, Mazatlan i Cabo San Lucas. ''Putnicima ćemo refundirati troškove putovanja. Također ćemo im besplatno ponuditi još jedno putovanje na našem brodu, dodao je glasnogovornik'', prenose u srijedu agencije.

