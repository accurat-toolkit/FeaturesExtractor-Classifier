Izraelski premijer Benyamin Netanyahu i palestinski predsjednik Mahmud Abbas ponovno će se naći za dva tjedna, najvjerojatnije u Egiptu, kako bi nastavili mirovne pregovore o rješenju bliskoistočne krize. Sastanku će prisustvovati i američka državna tajnica Hillary Clinton. Da im zadatak neće biti lagan, svjedoče i današnji protesti u Iranu gdje se demonstriralo protiv, kako se isticalo okupacije Palestine od strane Izraela iprotiv američke politike na Bliskom istoku. U središtu Teherana okupio se veliki broj demonstranata koji uzvikuju „Smrt Izraelu“ , „Smrt Americi“. Nose palestinske zastave i karikature s likom američkog predsjednika Baracka Obame. Oštri govori se očekuju tokom molitve na teheranskom sveučilištu. U Iranu se obilježava dan solidarnosti s Palestincima kojeg je kao Dan Jeruzalema utemeljio 1979., ajatolah Khomeini. Vlasti stoje iza ovog protesta, a tokom prošlogodišnjeg, predsjednik Ahmedinajad je izjavio „da je postojanje cionističke države sramota za ljudsko dostojanstvo“. Vaš JavaScript je isključen ili imate staru verziju Adobe Flash Player-a. Preuzmite posljednju verziju Flash Player-a. Prosvjedi u Teheranu, 3. rujna 2010 No tokom prošlogodišnjeg „Dana Jeruzalema“ paralelno s provladinim demonstracijama održale su se antivladine demonstracije na kojima se protestiralo protiv sporne pobjede Ahmedinajada na predsjedničkim izborima. Ove godine službeni Teheran je preduzeo određene korake kako bi takve demonstracije spriječio . Posljednjih dana tvrdolinijaši su opsjedali kuću oporbenog lidera Mehdia Karrubija, a prošle noći su pokušali nasilno ući u kuću. Karubijev sin koji je u vrijeme napada bio u kući za naš radio je rekao kako su se pozivali na ajtolaha Khamneia. „ Napadali su, uzvikujući da su spremni izvršavati njegova naredjenja. Zapalili su ulazna vrata. Htjeli su provaliti u kuću, ali su ih očevi tjelohranitelji spriječili pucajući. Mislim da su neki od njih ranjeni. Nakontoga su bili prisljeni na povlačenje“. Prijetili su Karubiju smrću. Početkom tjedna Karubijeva supruga uputila je otvoreno pismo vrhovnom vođi ajatolahu Khameneiu optužujući ga da potiče nasilje prema njenom suprugu. Poznavaoci prilika ističu da će zbog stanja u Iranu i činjenice da je Teheran svake godine sve bliži izgradnji atomske bombe, uistinu biti teško postići konačni mir na Bliskom istoku. Američki senator Scott Brown u tekstu koji objavljuje današnji „Wall Street Journal“ ističe kako je važno nastaviti podržavati izravne pregovore Izraelaca i Palestinaca, ali upozorava da se ne smije izgubiti iz vida tko predstavlja opasnost po istinski mir na Bliskom istoku. „Iran je vodeća zemlja u sponzoriranju terorizma i naoružava se nuklernim arsenalom“ zaključuje Brown u autorskom tekstu u Wall Street Journalu..

**** Mogli bi vas interesovati i ovi tekstovi: Washington: Izraelsko-palestinski razgovori Nova nada za Bliski Istok

