U Ukrajini, Rusiji i Bjelorusiji obilježava se 24. godišnjica najteže nuklearne nesreće u povijesti. Černobil (Dnevnik.hr) Radioaktivnost prašine bila je devet puta veća nego u eksploziji bombe u Hirošimi. Pet dana nakon nesreće radioaktivne čestice stigle su i do Hrvatske. Još uvijek nema točnih podataka koliko je ljudi preminulo ili oboljelo nakon černobilske katastrofe. Prema neslužbenim procjenama umrlo je između 200 i 400 tisuća ljudi. Posljedice Černobila osjetili su ljudi u cijeloj Europi. Ukrajinski je predsjednik u ponedjeljak, na godišnjicu najveće atomske katastrofe u svijetu, upozorio da nuklearni reaktor u Černobilu i dalje predstavlja ozbiljnu prijetnju Europi. 'Reaktor u Černobilu nije samo prijetnja Ukrajini, već Europi, Rusiji i Bjelorusiji', izjavio je Viktor Janukovič. Prema njegovim riječima, oko dva milijuna ljudi pati od ozbiljnih bolesti uzrokovanih radijacijom. Obećao je veću brigu za žrtve Černobila, nazvavši to pitanjem 'savjesti i časti'. Tijekom komemoracije, Janukovič je položio cvijeće na spomenik žrtvama černobilske katastrofe i posjetio postrojenje za preradu potrošenog nuklearnog goriva. Godine 1986. nuklearni reaktor u Černobilu je eksplodirao i oslobodio radioaktivni oblak koji četvrt stoljeća kasnije još uvijek uzrokuje zdravstvene probleme. Eksplodirani reaktor je prekriven 'sarkofagom' koji je, međutim, u sve gorem stanju, a zamjena i postavljanje novog već uvelike kasni. (T.Š.(Hina) Vijesti / Svijet WikiLeaks: Uhićen haker zbog napada na stranice tužiteljstva 11.12.2010 / 23:07 Obama izrazio žaljenje stranim čelnicima zbog WikiLeaksa 11.12.2010 / 22:53 Prosvjed za prava životinja s njihovim lešinama u rukama 11.12.2010 / 22:14 Stockholm: U dvjema eksplozijama 1 poginuli, 2 ozlijeđenih 11.12.2010 / 22:08 Vatikan upozorava na vjerodostojnost informacija s WikiLe... 11.12.2010 / 20:02 Snježne oluje izazvale prometni kolaps: Nestao jedan turist 11.12.2010 / 18:54 Podijeli Pošalji komentar

