FIFA WORDL CUP 2010. Foto: fifa. com Nema nikakve dvojbe, reprezentacija Brazila pojam je svjetskog nogometa, ono što su Amerikanci u košarci to je Brazil u nogometu, jedina reprezentacija koja je nastupila na svim svjetskim prvenstvima. Dovoljno je reći Brazil, i tu više nema mjesta nikakvim nepoznanicama, Brazil je bez ikakve sumnje najveća nogometna nacija nas svijetu, iako su navodno Englezi izmislili nogomet, Brazilci su ga svojedobno doveli do savršenstva. Ne treba zanemariti ni uvijek atraktivne brazilske navijačice kao veličanstveni dekor svih svjetskih prvenstava, poglavito u novije doba. Brazil je uvijek, bez obzira na vrijeme i mjesto, favorit Svjetskog prvenstva, uvijek momčad sa najvećim ciljevima. Zemlja Sambe, mora, prekrasnih plaža i vrhunskoga nogmeta, jednostavno Brazil. Ne kaže se badava: " Igraju kao Brazilci ". " Ako vam netko tepa kako igrate " brazilski nogomet " znači da vam je udijelio najveći kompliment koji ste mogli dobiti. Nijemci su uspješna nogometna nacija, ali je iluzija govoriti kako su Nijemci najuspješnija nogometna nacija na svjetskim prvenstvima, naime, Brazil je osvojio naslov svjetskog prvaka čak pet puta, posljednji puta je to bilo prije osam godina kada su u finalu lakoćom trijumfirali nad Njemačkom. Kada još tome dodamo da je Brazil jedini do sada sudjelovao na svim svjetskim prvenstvima dovoljno smo rekli. Ne treba zaboraviti da je Brazil na posljednjem Svjetskom prvenstvu 2006. godine u Njemačkoj svladao Hrvatsku, Hrvatska je pružila odličan otpor Brazilu, iako je Brazil imao sjajnu reprezentaciju, uostalom kao i uvijek, nisu daleko stigli. Po mnogima bila je to najskuplja reprezentacija Brazila u povijesti. Brazil, kao vodeća nogometna nacija na svijetu, ima veliki broj rivala, potencijalnih derbi utakmica, no sudari s Argentinom za Brazilce su utakmice koje život znače, nešto slično kao kada Hrvatska igra sa Srbijom. Ipak i takav Brazil imao je svojih crnih trenutaka, primjerice, 1998. godine predvođeni Ronaldom stigli su do finala, u tom finalu ih je pomela reprezentacija Francuske. Bilo je 3-0 za " TRICOLORE ", Zinedine Zidane i društvo na tom prvenstvu su jednostavno bili prejaki za sve, uključujući Brazil, ali, nažalost i Hrvatsku. Znate li tko je Edison Arantes do Nascimento? Jednostavno, dovoljno je reći Pelé! Nedvojbeno jedan od najvećih nogometaša svih vremena, za mnoge i najveći U svakom slučaj u rangu, Maradone, Zidanea, ako ne i ispred njih. Bila je to brazilska generacija koja je dominirala svjetskim nogometom kao nikad prije nitko i kao nikad poslije nitko. Naime 1999. godine FIFA ga je i službeno proglasila najvećim, iste godine proglašen je i jednim od pet najboljih sportaša 20. stoljeća. Zemlja koja ima sreću da je imala Pelea u svom dresu ne može biti ništa drugo nego najveća nogometna nacija na svijetu. Dakle, Peleov Brazil posljednji puta je sa Peleom osvojio naslov prvaka svijeta 1970. godine, bilo je to oproštajno prvenstvo velikoga, najvećeg Pelea. Počelo je neko novo razdoblje, sedamdesete i osamdesete nisu bile godine Brazila, budila se Argentina, jaka je bila Italija, Nizozemska. Tek sredinom devedesetih, u SAD-u, Brazil ponovo osvaja titulu prvaka svijeta ali igrom ne dominira, zapravo, po mnogima bila je to igra koja nikoga nije oduševila, u lošem finalu 1994. godine, na jedanesterce Brazil je dobio Italiju, Italiju sa Robertom Bagiom u momčadi. Na tom prventvu dominirali su Romario, Bebeto... Brazil je u svojoj povijesti osvojio pet naslova svjetskog prvaka, osam puta je bio prvak Južne Amerike, a još četiri puta je osvojio svjetski naslov u mlađim uzrastima, no nikada nije bio "zlatni" na olimpijskim igrama. Dva puta je osvojio srebro (1984, 1998), a dva puta broncu (1996, 2008). Ipak se mora priznati kako malo tko, izuzev Brazilaca, vidi aktualnu brazilsku reprezentaciju na tronu svijeta u Južnoj Africi, kada nisu u stopostotnom prvom planu, možda su onda žuti tim opasniji? VRATARI: Julio Cesar (Inter Milan) Gomes (Tottenham) Doni (Roma) Krila: Maicon (Inter Milan) Daniel Alves (Barcelona) Gilberto (Cruzeiro) Michel Bastos (Lyon) Obrana: Lucio (Inter Milan) Juan (Roma) Luisao (Benfica) Thiago Silva (Milan) Vezni red: Gilberto Silva (Panathinaikos) Melo Felipe (Juventus) Josué (Wolfsburg) Kleberson (Flamengo) Elano (Galatasaray) Ramires (Benfica) Kaká (Real Madrid) Julio Baptista (Roma) Napad: Luis Fabiano (Sevilla) Robinho (Santos) Nilmar (Villarreal) Grafite (Wolfsburg)

