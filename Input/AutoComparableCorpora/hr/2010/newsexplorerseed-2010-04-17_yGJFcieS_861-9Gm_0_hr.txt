Hrvatski nogometaši u velikom su stilu apsolvirali gostovanje u Minsku, pobjedom 3:1. Nakon susreta svi su bili sretni i zadovoljni. >> Vatreni i dalje u igri: Sjajnom igrom srušena Bjelorusija! >>Bilić: 'Drugo poluvrijeme bilo je najbolje od ove generacije!' 'Nemojte sad samo o meni pričati, svi smo bili dobri kad je najviše trebalo, kad je bilo najteže,' riječi su Eduarda da Silve, jednog od junaka utakmice, prenose Sportske novosti. 'Slaven je pokazao da je veliki trener promjenom koju je napravio na poluvremenu, kad je mene vratio na moju klupsku poziciju u obranu, a Ćorluku stavio na stopera. Igrali smo bolje. S Eduardom mi smo momčad svjetske kvalitete,' tvrdi kapetan Darijo Srna. 'Ovako smo slavili samo u Makedoniji na poluvremenu kad smo doznali da nam je osigurano mjesto na Euru, veliki kamen pao nam je sa srca, silan pritisak bio je na nama... Međutim, ima još utakmica, treba ići korak po korak s jasnim ciljem da izborimo i SP,' izjavio je naš čarobnjak iz vezne linije Luka Modrić. 'Ako igramo kompletni onda smo sila. Nisu ni Bjelorusi loši, u sredini kad prime loptu svi mi izgledaju poput Inieste. U drugom poluvremenu smo uglavnom držali utakmicu pod nadzorom. Ipak, ništa posebno još nismo riješili,' riječi su najboljeg igrača utakmice, Ivice Olića. 'Žao mi je što se pojavilo razmišljanje da ova reprezentacija više nije jaka kao nekad. Previše se u javnosti stvorilo pesimizma. Treba vjerovati, mi vjerujemo i siguran sam da će biti dobro, da ćemo na kraju otići u Južnu Afriku,' zaključio je Vukojević, a Vatrenima u rujnu slijedi novi ogled s Bjelorusijom, ovaj put na Maksimiru.

