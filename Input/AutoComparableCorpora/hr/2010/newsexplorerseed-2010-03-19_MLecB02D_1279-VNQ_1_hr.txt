Rekordno zaduženje je, po mišljenju saveznog ministra financija Wolfganga Schäublea, nužno kako bi se suprotstavilo recesiji i posljedicama financijske krize. Zbog toga su odbačeni i zahtjevi oporbe da se već ove godine ukinu subvencije i porezne olakšice koje su štetne za klimu. Bildunterschrift: Großansicht des Bildes mit der Bildunterschrift: Logo Statističkog ureda EU-a Hoće li rekordno zaduženje ove godine ostati na iznosu koji je prognozirala vlada, još je upitno. Zastupnica oporbene Stranke ljevice Gesine Lötzsch izračunala je da će stvarno zaduženje saveznog proračuna ove godine doseći 124 milijarde eura. Ona, naime, smatra da se mora uračunati i potencijalne troškove mjera za stabilizaciju banaka i poticanje konjunkture. Jeftiniji rad, veća konkurentnost Presudno će, međutim, biti, hoće li se ostvariti očekivanja Savezne vlade o gospodarskom rastu. Već iduće godine vlada očekuje gospodarski rast od dva posto, što povjerenik Europske komisije za financije Olli Rehn drži preoptimističnim. Ali, procjenama njemačke vlade u prilog govori činjenica da je njemačko gospodarstvo sve konkurentnije. Naime, prema podacima europske ustanove za statistiku troškovi rada u Njemačkoj sporije rastu nego u većini članica EU-a. U posljednjem tromjesečju 2009. troškovi rada u Njemačkoj porasli su za 1,2 posto, dok je prosjek EU-a iznosio 2,4 posto, a euro-zone 2,2 posto. Neke male zemlje, poput Litve, Estonije, Latvije ili Slovenije smanjile su, istina, troškove rada (između 10,8 i 3,6 posto) ali u svim velikim članicama EU-a troškovi rada su porasli. U Velikoj Britaniji za 0,9 posto, u Francuskoj 1,6 posto, Španjolskoj 3,4 posto, Rumunjskoj 5,2 posto, Poljskoj 5,7 posto te Bugarskoj čak 11,3 posto. aj/ddp,AP Odg. urednik: N.Kreizer

