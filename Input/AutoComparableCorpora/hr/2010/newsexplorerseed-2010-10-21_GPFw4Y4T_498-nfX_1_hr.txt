Afganistanski predsjednik Hamid Karzai optužio je u ponedjeljak privatne američka zaštitarske firme, naročito bivši Blackwater, da stoje iza nekih napada u Afganistanu i da su ubijale “afganistansku djecu”. Šef države je 17. augusta potpisao dekret o zabrani za 52 privatne zaštitarske firme do kraja godine, ma iz koje zemlje dolaze, da djeluju u Afganistanu, izuzev ekipa koje štite ambasade i vojne baze međunarodnih snaga. Karzai je u nedjelju zatražio od svojih zapadnih partnera da mu dostave listu projekata za razvoj, među kojim je sigurnost prioritet, prenio je AFP. Međutim, u ponedjeljak, na konferenciji za štampu koju je održao s tadžikistanskim kolegom Emomalijem Rahmonovim, on je optužio posebno američke kompanije i među njima bivši Blackwater koji je izveo pogubljenja u Iraku i koji je među osam kompanija zabranjenih u Afganistanu. “One su izazvale smrt afganistanske djece i inicirale su neke napade i terorističke akcije”, kazao je on. ”Ustvari, mi ne znamo koliko tih napada su izveli talibani, a koliko oni”, kazao je on praveći aluziju na američke privatne zaštitarske firme. Tags: Afganistan, Hamid Karzai

