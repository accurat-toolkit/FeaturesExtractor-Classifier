«Milost i pravdu pjevat ću, slavit ću tebe, Gospode, razmišljat ću o putu pobožnom; kad ćeš ti doći k meni? Hodit ću čista srca u kući svojoj. Oči svoje neću nikada upravljati na, zle stvari; jer mrzim na djela bezbožna; neću za njima pristajati. Neka je daleko od mene srce lažno; neću da što znam o zlu. Tko tajno opada bližnjega svojega, toga ću ušutkati; tko gleda okom oholim i srce ima naduto, toga ne mogu podnositi.» Psalam 101, 1-5 Ova riječ nije biblijski događaj, već je divan psalam. Govori o tako dobrim stvarima koje su od Boga pripravljene za sve nas. Ali nitko ga neće dobit tko ne želi, a svatko će dobiti tko ga želi. Gospodin Isus Krist je rekao o svojima: Iz moje ruke nitko ih ne može oteti! To je istina, ali svatko se može iskliznuti, mnogi su iskliznuli. Iz Gospodinove ruke iskliznuo je Juda i drugi, tako su mnogi otišli. Oni koji već Krista u vjeri poznaju i između njih i Gospodina se stvorila jedna blagoslovljena, jaka i sigurna vjerska spona, neka ne puste tu ruku. Iz te ljubavi i milosti, nitko te ne može isključiti. Stoga pripazimo da tu ljubav ne izgubimo. Želim TI pjevati o dobroti i pravdi Gospodine! Taj Psalam je napisao David. On koji je imao ogromno duhovno iskustvo, shvatio je dvije stvari koje su u životu najvažnije. Ništa nije toliko važno, kao dvije spoznaje. Razumjeti Božju ljubav, vjerovati i odgovoriti na to pokornim životom. To je tajna svakoj sreći na zemlji i u vječnosti! Prihvatiti Božju ljubav, pokoriti se pred Njim, pasti u «ropstvo» Isusove ljubavi. Zato piše apostol Pavao da je Isusov «rob». To je bio jedan divan život, čudesan život i tu ljubav treba uzvratiti. Imamo jako milostivog Boga, ali imamo i Njegove zakone. Gospodin je rekao da dolazi kiša i sunce. Dolazi puno blagoslova na nevjernike i vjernike. Na dobre i zle. Međutim, Bog daje blagoslov našemu srcu koji je stalan. Želim TI pjevati o dobroti i pravdi Gospodine! Gospodinovu ljubav nije dovoljno samo prihvatiti već i uzvratiti. Gospodin nas podsjeća: Tko poznaje Moje zakone i održi ih taj voli Mene. Postoji samo jedan način uzvraćanja ljubavi. Poslušnost. Mnogi misle da je Gospodinova ljubav dovoljna za sve. Zar Gospodin nije volio Judu? Volio ga je. Da li je to uzvratio Juda? Nije. Što se dogodilo sa Judom? Izgubio se! To je uvijek tako. Možemo živjeti u Kristovoj blizini 60-70 godina. Mogu se iskusiti rajske snage. Znamo da je Juda činio čuda. Sav sretan je izlagao Isusu da su mu još i zle sile popustile. Što se ipak dogodilo s njim? Nikad iz srca nije volio Krista. Volio je Gospodinove darove. Duševnu snagu, vlast, i maštao je o tome da u Isusovom kraljevstvu bude negdje blizu prijestolja. Nemojmo voljeti samo Gospodinove darove, nego Njega samog. Želim TI pjevati o dobroti i pravdi Gospodine! To moramo naučiti. Poznajete tu ljubav? Pored toga sve drugo izblijedi. Ništa se ne može mjeriti s njim. To je kao u primjeru, kada je čovjek pronašao biser, sve je prodao da ga kupi. Da li je nama Isus najdragocjenije blago? Isus ne želi u našem životu biti na drugom niti na trećem mjestu. Samo na prvom. Ako je Gospodin, Isus Krist, tada neka bude On jedini naš Gospodin. Rođenjem mi stižemo u spremno čekani, pripremljeni svijet, uživamo u Gospodinovim darovima i blagodatima a živimo u njoj kako hoćemo. Nije li to čudno? Da u vaš vrt uđe netko i počne saditi i preuređivati. Što bi rekli na to? To je moj vrt! Mi smo stigli u božji svijet i uređujemo. Puno toga uništimo, preuredimo. Ali sa kojim pravom? Tko je vlasnik? Netko bi rekao, da je zdravlje moje ? Snaga je moja? Djeca su moja? Sve su to Božji darovi. S njima postupamo kako želimo. To je zloupotreba i grijeh naspram Božje dobrote. Mnogi govore: Imam samo jedan život, ja ga živim tako. Zar je život tvoj? Sretan je čovjek koji je osigurao svoj život i dao ga Gospodinu. Želim TI pjevati o dobroti i pravdi Gospodine! Tko je za vas Isus Krist? Je li to istina: Želim ti pjevati o dobroti i pravdi Gospodine? Tko Gospodina pošteno voli, taj neka i pošteno služi Gospodina. Za njega je Biblija životni zakonik. Tko ima Bibliju i pred njim Biblija ima ugled, ako ju čita neka bude poslušan Božjoj riječi. Od nje bolja knjiga ne postoji. Ta knjiga ne laže. Nikada neće prevariti. Ona ne štedi ni kralja ni prosjaka. Žalosno je kako puno ljudi čita horoskope, misleći da će tamo saznati svoju sudbinu. Ne trebaju nam horoskopi i slično. Tvoja sigurnost, tvoja zaštita je jedino Gospodin Isus Krist. Svako jutro započni s Isusovim imenom. Reci: Gospodine hvala ti što po tvojim zakonima mogu ići i kreni ka novom danu. To će biti tvoj sigurnosni obrambeni zid. Želim TI pjevati o dobroti i pravdi Gospodine! David je rekao, slavim Te sa instrumentom od deset struna. Taj instrument je čovjekovo srce. Deset struna su deset zapovijedi. Netko sedmu strunu ne voli zazvučati. Ne čini preljube! Nemaj drugih bogova. Ta je struna pokidana. Ne svjedoči lažno. Ne poželi… Te smo strune pokidali. To više nije instrument. Neka bude vaš život jedna divna pjesma. Jedna ispovijed, uzvraćanje Božje ljubavi. Vjerujte može čovjek biti jako bolestan, može biti opterećen mnogim problemima, ipak iznutra ima takav mir, mir s Kristom. Mnogi su ljudi ožalošćeni, ravnodušni ili sputani, razočarani ili nesigurni, pustite u svoja srca Božju ljubav. Sve će se razriješiti, promijeniti. Savršeni put je Gospodin Isus Krist! On je rekao: Nitko ne može do Oca, samo kroz mene. Nema drugoga puta: ni preko crkvenih velikana, ni preko svetaca niti kipova. Isus je jedini put! Pjevajmo o Božjoj ljubavi i njegovim zakonima. Pazimo na savršen put. Zovimo Gospodina: Kada ćeš doći k meni? Blagoslovljeno služimo Gospodina, da taj blagoslov preko nas Božjom milošću pređe i na druge! © INFO GLASilo KALVINa

