Njemačka kancelarka Angela Merkel još jednom je izašla kao pobjednik. U Bruxellesu su prihvaćene njezine vrlo stroge mjere pružanja pomoći Grčkoj. Postignut dogovor je rezultat njemačko-francuskog dogovora, naglasio je francuski predsjednik Sarkozy. Odbijajući mogućnost pružanja pomoći za druge financijski slabe zemlje predsjednik EU-a Van Rompuy je rekao: „Radi se o mehanizmu koji se sastoji od pomoći iz Međunarodnog monetarnog fonda i većim dijelom od potpore iz zemalja eurozone“, pojasnio je stalni predsjednik Rompuy. Novac za Grčku će poteći tek nakon što na to pristane Europska središnja banka a Europska komisija to ocijeni nužnim. Bildunterschrift: Großansicht des Bildes mit der Bildunterschrift: Kancelarka Merkel je uspjela, a Juncker je dogovor ocijenio posljednjom prilikom za eurozonuŠef eurozone Jean-Claude Juncker dogovor je ocijenio posljednjom šansom i dodao kako „špekulanti sada znaju kako Grčku nećemo pustiti na cjedilu“. Juncker je poručio kako će financijska tržišta znati da „mi ne pišemo samo pjesmice već da smo se dogovorili oko financijskog instrumenta“. Premda Juncker priznaje da nije oduševljen da će se pomoć Grčkoj kombinirati iz MMF-a i zemalja eurozone, velika je vjerojatnost da će jedna trećina kredita za Grčku doći od MMF-a a dvije trećine iz zemalja eurozone. Grčka pozdravila odluku ali najavila da neće korisitit mehanizam Bildunterschrift: Grčka je dobila pojas i mrežu za spašavanjeUkupan iznos koji se spominje za Grčku iznos je 22 milijarde eura. Međutim, Grčka je najavila da neće koristiti ovaj paket pomoći. „Nećemo koristiti mehanizam, jer se nadamo da će ova odluka donešena na najvišoj razini, poslati poruku tržištima i smanjiti kamatne stope“, rekao je grčki premijer Papandreou. On je „jako zadovoljan“ odlukom eurogrupe. „Europa je učinila jedan korak naprijed“. Kritike su stigle od šefa Europske središnje banke Tricheta. On je ocijenio da bi bilo „jako, jako loše“ ako bi umjesto eurogrupe i vlada članica interveniro Međunarodni monetarni fond. No ipak, na konferenciji za novinare Trichet je poručio: „Zahvaljujući rabroj odluci koju je donijela Grčka i samom postojanju mehanizma, taj se mehanizam možda uopće neće trebati aktivirati, jer tržište će to prepoznati kao poboljšanje vjerodostojnosti Grčke“. U deklaraciji euroskupine o financijskoj krizi u Grčkoj među ostalim stoji: „Naglašavamo da sve članice eurozone moraju provoditi pametnu nacionalnu politiku koja odgovara usvojenim pravilima te da moraju biti svjesni zajedničke odgovornosti za gospodarsku i financijsku stabilnost eurozone“. Rompuya optužili za "puč" Bildunterschrift: Großansicht des Bildes mit der Bildunterschrift: Van Rompuy je u samoobrani morao korisititi citat De Gaulle-a: "Izgledam li uistinu kao diktator?" Na koncu, ovo je bio prvi službeni sastanak na vrhu za novog stalnog predsjednika EU-a Hermana van Rompuya kojeg su novinari optužili da je izvršio puč time što je predsjedao sastankom zemalja eurozone, premda to ne stoji u Lisabonskom sporazumu: „Mene kao sivog miša već sada optužuju za puč, to se dogodilo vrlo brzo, ali odgovaram kao de Gaulle, premda nemam njegove godine i ne želim se uspoređivati s njegovom povjesnom ličnošću. Odgovorit ću njegovim riječima, izgledam li uistinu kao diktator?“, pitao je predsjednik EU-a Herman Van Rompuy. Autor: Alen Legović, Bruxelles Odg. ur.: S. Kobešćak

