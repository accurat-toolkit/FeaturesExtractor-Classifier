Amerika je definitivno teški ovisnik o nafti. Kako je cijela američka ekonomija bazirana na jeftinoj nafti koja je većinom uvozna, Obamina administracija je nedavno odobrila nove projekte crpljenja nafte iz mora. No, 20. travnja u Meksičkom zaljevu platforma DEEPWATER HORIZON je eksplodirala, sistemi za zaustavljanje curenja nafte iz bušotine su zakazali i 5 000 barela nafte svakodnevno iscuri u more u neposrednoj blizini američke obale. 5000 barela nafte je otprilike volumen koji bi ispunio 1/3 olimpijskog bazena, kako nafta u velikim količinama nije biološki razgradiva kontaminacija naftom u Meksičkom zaljevu će se zadržati oko tridesetak godina. Nadalje, kako Meksički zaljev Americi daje 40% svakovrsne hrane iz mora (ribe, školjke, rakovi, škampi) snažna ribarska zajednica će vjerojatno bankrotirati. Kada crni naftni talog dosegne obalu i zagadi plaže na udaru pored turista će se naći i cijeli eko-sistem delte Misisipija. Obamina administracija najavljuje drakonske kazne BP (British Petroleum) kompaniji koja je vlasnik bušotine-interesantno ne i vlasnik zlosretne DEEPWATER HORIZON platforme. No ni kazne u milijardama dolara neće moći nadoknaditi posljedice za okoliš koje ova 'eko-kalipsa danas' donosi. Prvenstveno još nije izvjesno kada i kako će se izlijevanje nafte zaustaviti, zbog lošeg vremena još nije odlučeno kojim načinom će se bušotina zatvoriti. Ovaj incident zapravo ponovo upozorava kako je krajnje vrijeme da se čovjek (čitaj krupni kapital+strukture vlasti) prestane poigravati sa prirodom. Kako je prirodnih (čitaj jeftinih) resursa na kojima je počivao cijeli zapadni sistem sve manje nije li vrijeme da se odista punom snagom posvetimo iznalaženju novih izvora energije. Dugo najavljivani električni automobili koji su preskupi su zapravo običan marketinški spin velikih automobilskih proizvođača kako bi pokazali svoju tobožnju ekološku osviješćenost. Zašto je nemoguće napraviti električni automobil koji bi koštao par tisuća eura? Zašto sadašnji električni automobili mogu preći samo sedamdesetak kilometara u iole agresivnijem režimu vožnje? Kako će nafta vjerojatno ovog ljeta (ponovo) doseći cijenu od 100 USD za barel treba se ponadati da se američka administracija zbog toga neće odlučiti napasti Iran kao što je prije nekoliko godina 'oslobodila' Irak i tamošnje izvore nafte. Nafte je sve manje a potražnja sve veća tako da se i manji ekcesi poput kidnapiranja nekoliko radnika sa naftnih bušotina u Nigeriji automatski utječu na povišenje cijene takozvanog 'crnog zlata'. Svijet treba što prije naći valjanu alternativu fosilnim gorivima. Teško je povjerovati kako civilizacija koja je poslala čovjeka na mjesec nije u stanju provesti temeljnu energetsku revoluciju koja bi bila ekološki prihvatljiva i oko koje bi se formiralo cjelokupni društveno-ekonomski razvoj u budućnosti. Požurimo jer sunca, vjetra i plodne zemlje je još uvijek u izobilju za razliku od toksične i smrdljive crne tvari zvane-nafta. Z+ Relatd Articles DAN MORA - Nitko ne kaže moru hvala Već dvije godine se obilježava Europski dan mora (20.5.). Unatoč tome... Ekološko tuširanje ili kako bez grizodušja polokati veće količine piva Postoji mnogo načina na koji možemo uštedjeti novce štedeći energiju ... INDIJA-Kazne za industrijsku nesreću u Bopalu Posle duge pravne borbe sud u Indiji je kaznio osam rukovodilaca "Jun... Milijun stabala za Etiopiju Američki državljanin Geshaw Tahir po putovanju u rodnu Etiopiju ostao... NAJNOVIJA STUDIJA;Porast nivoa oceana posljedica je ljudske aktivnosti Temperatura i nivo svjetskih oceana su u konstantnom porastu, zaključ... NOVA NADA - prvi uspjeh u borbi protiv naftnog tepiha Gotovo već četiri tjedna nafta nekontrolirano istječe u Meksički zalj... Philippe Cousteau Jr. – “ovo je noćna mora…” (snimak ispod površine naftom kontaminiranog mora) Prošlo je gotovo mjesec dana od eksplozije na naftnoj platformi u mek... Posljedice havarije na naftnoj platformi u Meksičkom zaljevu Eksplozija na naftnoj platformi Deepwater Horizon u meksičkom zaljevu... Priča o apokalipsi Povod ovom tekstu je najnovija uzbuna oko predstojeće apokalipse 2012... Priča o apokalipsi 2. dio Povod ovom tekstu je najnovija uzbuna oko predstojeće apokalipse 2012... ZALJEV MRTVIH DELFINA: Novo bojno polje Istoka i Zapada (The Cove) Lijepi, inteligentni i zabavni, najkraća je i najčešća zapadnjačka de... Comments No comments. Your Name Title Comment New Comment Enter the code

