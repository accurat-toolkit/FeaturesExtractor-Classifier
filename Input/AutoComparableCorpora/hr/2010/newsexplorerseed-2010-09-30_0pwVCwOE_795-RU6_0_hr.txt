Autor: Željko Trkanjec Objavljeno: 02.10.2010 Kompjutorski virus je još u lipnju napao Iran, a vlada je napad priznala tek prije nekoliko dana TEHERAN - Dok cijeli svijet sa zabrinutošću prati najave iz Izraela o pripremama za napad na iranska nuklearna postrojenja ako diplomacija ne uspije zaustaviti nastojanja Teherana da se dokopa nuklearne bombe, Iran je zapravo već bio napadnut. VEZANE VIJESTI Vijesti I Kina na udaru Britanski list Guardian navodi kako je sigurnosna tvrtka Symantec objavila da je kompjutorski virus Stuxnet zarazio čak 60 posto računala u Iranu, pa je više nego jasno da je upravo ta zemlja bila glavni cilj napada. Stuxnet je osim toga zarazio i brojna računala u Kini, izvijestili su državni mediji, a osim toga napadnuti su informatički sustavi u Indoneziji, Indiji i Pakistanu. Stuxnet je, kažu informatički stručnjaci, dosad najsofisticiraniji kompjutorski crv osmišljen za sabotažu tvorničkih i industrijskih sustava. Udar na elektrane Stuxnet cilja na program njemačkog proizvođača Siemensa koji kontrolira rad industrijskih postrojenja, posebno naftovoda, elektrana, posebno nuklearnih. Dizajniran je tako da reprogramira softver dajući nove upute za upravljanje pojedinim aktivnostima te dovodi do fizičkog uništenja pogođenih postrojenja. Stuxnet je otkriven još u lipnju, a ovog je tjedna Iran potvrdio da je zaraženo 60.000 njegovih računala. Upravo se stoga smatra da je riječ o izravnom napadu na računalne sustave koji opslužuju iranski nuklearni program, posebno one vezane uz nuklearnu elektranu u Bushehru: u četvrtak je objavljena informacija kako će se opet odgoditi početak rada te elektrane koju je opremila Rusija. Postrojba 8200 Prema zapadnim medijima, navodno iza napada stoje izraelski izvori. Britanski Telegraph navodi kako je vrlo vjerojatno da je riječ o djelovanju posebne, elitne postrojbe izraelske vojske. Telegraph citira Ralpha Langnera, njemačkog stručnjaka, koji tvrdi da je riječ o postrojbi 8200 koja je izvela računalni napad. “Ako čitate Bibliju, možete sve zaključiti”, ističe Langner. Naime, kompjutorski stručnjaci su u kodu virusa otkrili biblijsku referencu: kod virusa u sebi ima riječ “mirta”, što je botančki termin. No, u hebrejskom ta riječ glasi “Hadassah” i to je ime koje je pri rođenju dobila Estera, buduća židovska kraljica Perzije. U biblijskoj knjizi o Esteri priča se kako je kraljica saznala da se priprema napad na židovsku populaciju u zemlji i nagovorila supruga da pokrene napad prije nego što su bili napadnuti.Vlada u Jeruzalemu pak tvrdi da mora pokrenuti napad na Iran prije nego što se ta zemlja dokopa nuklearnog oružja. Napadnuti kompjutori: Iran: 62.867 Indonezija: 13.336 Indija: 6552 SAD: 2913 Australija: 2436 V. Britanija: 1038 Malezija: 1013 Pakistan: 993 Globalni napad na bankovne račune WASHINGTON - Više od 60 osoba osumnjčeno je za globalnu urotu kojoj su cilj bili hakerski napadi na bankovne račune s kojih je trebalo ukrasti više od deset milijuna dolara. Na udaru su bile britanske banke, HSBC i Royal Bank of Scotland iz kojih su navodno već ukrali najmanje šest milijuna funti. Prema izvorima iz američke istrage, riječ je o skupini hakera iz istočne Europe, najviše iz Rusij i Moldove, koji su koristili virus “Zeus Trojan” i preko njega pristupali računima malih i srednjih poduzeća s kojih su novac prebacivali na fiktivne račune u svom vlasništvu. Broj preporuka: 7 Objavi na Facebooku Više o... FACEBOOK KOMENTARI

