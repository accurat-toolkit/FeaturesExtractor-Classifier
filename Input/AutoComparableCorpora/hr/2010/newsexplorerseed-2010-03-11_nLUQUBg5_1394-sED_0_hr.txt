Proteklog ljeta je situacija bila posve drukčija. Tadašnji povjerenik za ekonomsku i monetarnu politiku, Joaquín Almunia, je razmišljao o tome da se interesi zemalja eurozone uvežu unutar Međunarodnog monetarnog fonda (MMF). Ta ideja je, međutim, naišla na otpor nekolicine članica. Tadašnji njemački ministar financija, Peer Steinbrück (SPD), je naglašavao da bi u tom slučaju Njemačka Bildunterschrift: Großansicht des Bildes mit der Bildunterschrift: Prijedlog o EMF-u uputio Wolfgang Schäubletrebala igrati važnu ulogu u MMF-u. Doslovno je tada kazao: "Ne može biti da plaćamo za fešte, a ne smijemo sudjelovati." Grčka se ne smije ponoviti Grčka financijska kriza je pokazala da je sada opet riječ o tome da bi Njemačka trebala plaćati jednu feštu. Ali Steinbrückov nasljednik, Wolfgang Schäuble (CDU), ovaj put predlaže sasvim drugi način. On traži uspostavljanje neke vrste Europskog monetarnog fonda (EMF). Amadeu Altafaj, glasnogovornik novog povjerenika za ekonomsku i monetarnu politiku Ollija Rehna, je na to kazao da je Komisija "spremna predložiti jedan takav europski dokument, za koji bi bila potrebna potpora svih zemalja Eurozone. To bi trebalo biti vezano uz stroge uvjete. Ideja iza toga je da se slučaj kao onaj u Grčkoj ne bi trebao ponoviti." O detaljima Altafaj nije htio govoriti, ali je kazao da je još rano govoriti o tome hoće li jedan takav fond biti tek financijski instrument ili sasvim nova institucija u Europskoj uniji. Nije riječ o konkurenciji i ponosu Ali zašto Europi uopće treba vlastiti monetarni fond? Jer, MMF je ionako za vrijeme krize pomogao zemljama Europske unije poput Bildunterschrift: Großansicht des Bildes mit der Bildunterschrift: MMF ima stručnjake s iskustvom koji Europljanima mogu biti od pomoćiLatvije i Mađarske. Želi li Europska unija time možda spriječiti da Amerikanci, koji igraju jednu od najvažnijih uloga u MMF-u, zauzmu značajnu ulogu i u europskoj financijskoj politici? Ili je EU jednostavno isuviše ponosna da bude ovisna o pomoći izvana? Glasnogovornik Altafaj odbacuje svake sumnje. „Mi smo MMF uključili u naše diskusije s grčkim ustanovama. MMF je tu dao koristan doprinos. Jednostavno posjeduju stručno znanje na tom području. Stoga se ovdje ne radi o konkurenciji ili ponosu. Radi se o nastojanjima za efikasnošću. I zato sada želimo iskoristiti priliku. Ništa više i ništa manje," kaže Altafaj. Za Grčku bi uspostavljanje Europskog monetarnog fonda bilo svakako prekasno. Ali i neke druge članice eurozone bi mogla snaći sudbina koja je zadesila Grčku. U tom smislu je Altafaj spomenuo da bi se do kraja španjolskog predsjedništva 30. lipnja na stolu komisije ipak mogao naći konkretan prijedlog o uspostavljanju Europskog monetarnog fonda. Autori: Christoph Hasselbach / Marina Martinović Odg. urednik: Svetozar Savić

