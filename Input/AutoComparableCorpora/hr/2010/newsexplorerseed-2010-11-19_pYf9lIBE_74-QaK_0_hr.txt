1. dan, 18.7. / nedjelja: ZAGREB - STRASBOURG Polazak autobusa s Autobusnog kolodvora Zagreb, peroni 502-506 u 5:00 sati. Vožnja kroz Sloveniju i Austriju uz kraća zaustavljanja putem te dalje kroz Njemačku preko Münchena i Stuttgarta prema šumovitom području Schwarzwalda i francuskoj granici. Dolazak u Strasbourg. Smještaj u hotel. Večernji razgled povijesne jezgre pješice: katedrala - Gutenbergov trg - četvrt Mala Francuska - mostovi na rijeci Ill - vrijeme za šetnju slikovitim tipičnim uličicama s alzaškom arhitekturom. Noćenje. 2. dan, 19.7. / ponedjeljak: STRASBOURG - REIMS - ROUEN Doručak. Vožnja pokrajinama Alzace, Lorraine i Champagne. Kraće zaustavljanje u Reimsu u pokrajini Champagne i posjet slavnoj katedrali Notre Dame gdje su krunjeni francuski kraljevi. Kraće slobodno vrijeme za kavu ili čašu šampanjca u jednom od tipičnih lokala oko katedrale. Nastavak puta prema Normandiji. Dolazak u Rouen, glavni grad gornje Normandije, gdje je Ivana Orleanska spaljena na lomači, a u kojem su slikali i pisali slavni umjetnici kao Claude Monet i Gustave Flaubert. Šetnja prekrasnim gradskim središtem s popločenim uličicama i kućama s drvenim gredama do katedrale Notre Dame. Smještaj u hotel. Navečer prisustvovanje spektaklu na fasadi katedrale u Rouenu, svjetlosni show „Katedrala kako ju je slikao Monet“. Povratak u hotel. Noćenje. 3. dan, 20.7. / utorak: ROUEN - CAEN - ARROMANCHES - PLAŽE ISKRCAVANJA - CHERBOURG - BROD Doručak. Vožnja kroz prekrasne zelene normandijske krajolike. Po dolasku u Caen razgled gradskog središta s dvorcem Williama Osvajača i samostanom Abbaye des Hommes. Nastavak vožnje preko Bayeuxa prema „obali iskrcavanja 1944.“ s dugim pješčanim plažama i brojnim spomenicima. Posjet vrlo slikovitom mjestu Arromanches na plaži iskrcavanja. Slobodno vrijeme za šetnju obalom ili kavu. Dolazak u Cherbourg, luku na poluotoku Contentin. Ukrcaj na putnički brod redovne linije Irish Ferries. Smještaj u kabine. Isplovljavanje broda u večernjim satima. Na brodu je tax-free shop, restorani s ponudom a la carte kao i buffet, irski pub, disco, čitaonica, odjel s igrama, igraonica za djecu, kino, promenada. Noćna plovidba prema Irskoj. 4. dan, 21.7. / srijeda : BROD - ROSSLARE - WICKLOW - DUBLIN Doručak na brodu. Dolazak broda u irsku luku Rosslare u podnevnim satima. Iskrcaj s broda. Vožnja kroz „vrt Irske“, područje Wicklowa s prekrasnom prirodom. Nastavak vožnje do Dublina. Panoramska tura autobusom kroz središte Dublina uz georgijanske trgove. Posjet pivovari Guiness uz prikaz povijesti i načina proizvodnje poznatog Guiness piva uz uključenu degustaciju na terasi pivovare s pogledom na cijeli Dublin. Smještaj u hotel. Večera. Noćenje. 5. dan, 22.7. / četvrtak: DUBLIN - LOCKES DESTILERIJA WHISKEYA - GALWAY Doručak. Razgled Dublina: posjet najpoznatijem sveučilištu Irske Trinity College i odlično očuvanoj staroj knjižnici gdje se čuva slavna knjiga Book of Kells - katedrala sv. Patricka, gdje je svećenik bio poznati pisac „Gulliverovih putovanja“ Jonathan Swift. Vožnja kroz središnju Irsku. Posjet destileriji irskog whiskeya Lockes uz prikaz proizvodnje i kušanje whiskeya. Nastavak puta do Galwaya, grada sa srednjovjekovnom crkvom sv. Nikole, dvorcem Lynch i rimokatoličkom katedralom. Smještaj u hotel na području Galwaya. Večera. Noćenje. 6. dan, 23.7. / petak: GALWAY - CLIFFS OF MOHER - BUNRATTY - KERRY Doručak. Vožnja do područja Clare i Burren i poznatih bijelih stijena Cliffs of Moher, koje se uzdižu 200 metara iznad Atlantskog oceana. Burren je predio mjesečevih pejzaža s preko 2000 rijetkih vrsta biljaka. Vožnja prema Tipperaryju preko Limericka. Posjet dvorcu Bunraty iz 15. stoljeća koji je potpuno renoviran te Folkparku s prikazom života i tradicionalnih zanata Irske 19. stoljeća. Nastavak vožnje do područja County Kerry. Smještaj u hotel. Večera. Noćenje. 7. dan, 24.7. / subota: TURA RING OF KERRY - NACIONALNI PARK KILLARNEY - CORK Doručak. Tura po najromantičnijem području Irske Ring of Kerry s veličanstvenim pejzažima, pogledom na Atlantik i vrlo bogatim biljnim svijetom. Vožnja kroz brojna mala slikovita sela, poput sela Sneem sa šarenim kućama, te do planinskih panoramskih točki Molls Gap i Ladies Wiew s pogledom na jezera Killarney. Posjet farmi za uzgoj ovaca uz show i prezentaciju (uključena ulaznica). Smještaj u hotel na području Corka, živopisnog grada i starog trgovačkog centra. Večera. Noćenje. 8. dan, 25.7. / nedjelja: CORK - WATERFORD - ROSSLARE - PLOVIDBA BRODOM Doručak. Vožnja do Waterforda, velike morske luke i grada poznatog po proizdvodnji kristala. Posjet tvornici kristala s izložbenim prostorom i video-prezentacijom (uključena ulaznica). Dolazak u luku Rosslare. Ukrcaj na brod Irish Ferries i smještaj u kabine. Isplovljavanje broda u poslijepodnevnim satima. Na brodu je moguće korištenje svih brodskih sadržaja kao što su restorani, trgovine, irski pub. Noćna plovidba. 9. dan, 26.7. / ponedjeljak: BROD - CHERBOURG - MONT. ST. MICHEL - BRETONSKA OBALA Doručak na brodu. Uplovljavanje broda u francusku luku Cherbourg u jutarnjim satima. Iskrcaj s broda. Vožnja prema Bretanji. Dolazak u Mont Saint Michel, „svjetsko čudo zapadnog svijeta“, veličanstveni samostan-gradić podignut u zaljevu pod jakim utjecajem plime i oseke; mjesto koje godišnje posjeti više od 3,5 milijuna posjetilaca. Šetnja nasipom koji je uvijek iznad morske površine do ulaza u spomenički kompleks i zidine te glavnom ulicom do crkve i samostana. Slobodno vrijeme. Smještaj u hotel na širem području bretonske smaragdne obale, jednom od turistički najposjećenijih područja Francuske. Noćenje. 10. dan, 27.7. / utorak: BRETONSKA OBALA - ST. MALO - DINAN - UNUTRAŠNJOST BRETANJE - DOLINA LOIRE Doručak. Odlazak do mjesta Saint Malo, nekad gusarskog središta, grada na morskoj obali okruženog impresivnim zidinama. Šetnja uz utvrdu i starom gradskom jezgrom. Posjet jednom od najljepših srednjovjekovnih gradova Francuske Dinanu sa zidinama, uskim uličicama, tradicionalnim kućama u stilu bretonskog kulturnog nasljeđa. Slobodno vrijeme. Vožnja kroz unutrašnjost Bretanje te dalje preko Angersa i Toursa uz kraća zaustavljanja putem. Smještaj u hotel na području doline rijeke Loire, uz čije je obale francusko plemstvo izgradilo stotine dvoraca. Noćenje. 11. dan, 28.7. / srijeda: DOLINA LOIRE - DVORAC CHENONCEAUX - BURGES - LYON Doručak. Nastavak puta dolinom Loire. Zaustavljanje kod najljepšeg dvorca Loire, Chenonceaux na pritoci Loire Cher, koji su izgradile žene. Moguće je individualno posjetiti veliki vrt i prostorije dvorca. Po dolasku u Bourges posjet slavnoj gotičkoj katedrali St. Etienne iz 12. stoljeća i gradskoj povijesnoj jezgri. Put se nastavlja prema Lyonu, drugom gradu po veličini u Francuskoj, nekoć vrlo važnim za proizvodnju dekorativnih svilenih tkanina. Smještaj u hotel. Noćenje. 12. dan, 29.7. / četvrtak: LYON - FRANCUSKE ALPE - CHAMBERY/ANNECY Doručak. Razgled starog Lyona koji je dio zaštićene Unescove baštine. Posjet katedrali St. Jean te vožnja uspinjačom do bazilike Fourviere odakle se pruža pogled na cijeli grad i rijeke Saone i Rone. Nastavak puta prema Chamberyju, nekada sjedištu savojskih grofova. Po dolasku u Chambery kraći razgled povijesne jezgre: fontana slonova - crkva st. Chapelle - dvor Savoje. Odlazak prema Annecyju, jednom od najljepših gradova francuskih Alpa, smještenom u čarobnom jezerskom okruženju s prekrasnom prirodom. Razgled stare gradske jezgre: mostovi - palača na otoku - ulica St. Claire. Slobodno vrijeme za šetnju uz obale jezera ili vožnju brodom. Smještaj u hotel na području Annecyja/Chamberyja. Noćenje. 13. dan, 30.7. / petak: CHAMBERY/ANNECY - EVIAN - MONTREUX - ŽENEVSKO JEZERO - KROZ ŠVICARSKU DO PRIJEVOJA SV. BERNARDA - DOLINA AOSTE Doručak. Nastavak puta kroz slikovite alpske predjele do obale Ženevskog jezera. Kraće zaustavljanje uz obalu jezera u Evianu, mjestu poznatom po izvorima vode. Nastavak puta do granice Švicarske. Posjet otmjenom ljetovalištu Montreux na obali Ženevskog jezera. Slobodno vrijeme za šetnju i osobne programe. Vožnja kroz veličanstvene krajolike Švicarskih Alpi. Zaustavljanje uz jezero u blizini Martignyja - mogućnost kupovine švicarskih suvenira i čokolade. Prolaz kroz tunel St. Bernard. Noćenje u Italiji u dolini Aoste. 14. dan, 31.7. / subota: DOLINA AOSTE – ZAGREB Doručak. Nastavak putovanja kroz Italiju preko Torina, Milana, Verone i Venecije uz kraća zaustavljanja putem radi odmora. Dolazak u Zagreb u kasnim večernjim satima. Minimalan broj plaćenih osoba: 40 Cijena uključuje: prijevoz autobusom, pratitelja na hrvatskom, smještaj u hotelima 2* u Francuskoj, 3* u Irskoj i 3* u Italiji u dvokrevetnim sobama tuš/wc/TV na osnovi 6 noćenja s buffet doručkom u Francuskoj: 1 noćenje u Strasbourgu, 1 noćenje u Rouenu, 1 noćenje u okolici San Maloa, 1 noćenje u dolini rijeke Loire, 1 noćenje u Lyonu, 1 noćenje u Annecyju/Chamberyju; na osnovi 4 polupansiona u Irskoj (potpuni irski kuhani doručak i večera u 3 slijeda): 1 noćenje u Dublinu, 1 noćenje na području Galwaya, 1 noćenje na području Kerryja, 1 noćenje na području Corka; na osnovi 1 noćenja s doručkom u Italiji u dolini Aoste; prijevoz putničkim brodom redovne linije Irish Ferries Cherbourg/Rosslare/Cherbourg, smještaj u dvokrevetnim unutarnjim kabinama tuš/WC na brodu na osnovi 2 noćenja s doručkom (poseban meni za doručak), asistenciju predstavnika irske agencije-partnera uz Atlas Airtoursovog pratitelja tijekom putovanja po Irskoj, ulaznice za Trinity college, katedralu sv. Patricka, Guinessovu pivovaru, destileriju whiskeya Lockes, tvornicu kristala Waterford Crystal, dvorac Bunratty i etno park starih zanata, farmu ovaca kod nacionalnog parka Kilarney, sve razglede, posjete i izlete prema programu te troškove organizacije i prodaje Doplate: za jednokrevetnu sobu (uključuje jednokrevetnu kabinu na brodu): 2.590,00 kn. Napomena: prilikom prijave putovanja putnici su dužni dati sljedeće podatke - datum rođenja i državljanstvo (podaci potrebni za brodske liste putnika). INFORMACIJA O BRODU: brod plovi na redovnoj putničkoj liniji. Kabine su jednostavne, imaju dva kreveta na kat i malu kupaonicu s tušem, umivaonikom i wc-om. Prostor za odlaganje prtljage u kabini nije velik i zato preporučujemo putnicima da ponesu jedan manji kofer/torbu za noćenje na brodu dok njihova veća prtljaga ostaje u prtljažniku našeg autobusa koji također ide na brod. Na brodu je tax-free shop, restoran i irski pub. Dobrovoljno zdravstveno osiguranje ili paket putnog osiguranja tijekom boravka u inozemstvu moguće je zaključiti prilikom sklapanja ugovora o putovanju.U slučaju promjene elemenata kalkulacije (povećanje cijena smještaja, prijevoza, manji broj osoba od minimuma) agencija zadržava pravo promjene cijene aranžmana. U cijene aranžmana uračunat je popust za plaćanje gotovinom ili čekovima. Polasci i cijene Termin Usluga Cijena 18.07 paket 9.890 kuna

