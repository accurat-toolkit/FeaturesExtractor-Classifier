Vinnicja (ukrajinski: Вінниця, ruski: Винница, njemački Winnyzja, poljski: Winnica, hebrejski : ויניצה) je grad u središnjoj Ukrajini, središte Viničke oblasti. Vinnicja predstavlja jedno od starijih ukrajinskih trgovačkih i kulturnih središta, u njemu i danas djeluje 6 visokih sveučilišta, a naziv grada potječe od latinske riječi vīnea (vinograd) s obzirom da su za širu okolicu grada karakteristične vinogradske plantaže. U industrijskom smislu grad se posebno počeo jače razvijati nakon Drugog svjetskog rata kada je postao jedno od ključnih vojnih odnosno zrakoplovnih središta Sovjetskog Saveza. U gradu je danas aktivno preko 76 većih industrijskih poduzeća koji prizovode veći spektar raznih finalnih proizvoda. Sadržaj [uredi] Povijest Značajni arheološki tragovi civilizacije na prostoru Vinnicje nalaze se i prije dolaska Slavena. Prostore Vinnicje prije službenog osnutka grada naselila su ukrajinska plemena Uliči i Tiverci koja su se u 10. stoljeću našla u sklopu Kijevske Rusi. U isto vrijeme i nešto kasnije susreću se tvrđave srušene u borbi s Mongolima. U 14. stoljeću iste prostore zauzimaju litavski kneževi, a potom poljski, tako da je za grad i šire središte duže vrijeme bila karakteristična multikulturalnost. Vinnicja u 16. stoljeću postaje važno trgovačko i političko središte Ukrajinaca i Poljaka. Grad je imao posebno značajnu ulogu vojnog središta u vrijeme kozačkih ratova na prostorima Kneževine Moldavije. Od 1937. do 1938. sovjetska tajna policija NKVD počinila je masovne zločine nad etničkim Ukrajincima, a grobnice su razotkrivene zahvaljujući okupaciji Nijemaca 1943. godine. Značajnu ulogu grad Vinnicja je imao i za vrijeme Drugog svjetskog rata kada je postao jedno od glavnih središta nacističkih okupatora. [uredi] Zemljopis Vinnicja se nalazi u središnjoj Ukrajini na rijeci Južni Bug, udaljena 260 km od Kijeva, 429 km od luke Odessa, i 369 km od Lavova. [uredi] Stanovništvo Godine 1989. Vinnicja je imala 374.304 stanovnika, a od tada bilježi stalni pad. Po službenom popisu iz 2001. godine grad je imao 356.665 stanovnika,[1] a prema procjeni iz 2005. godine grad je imao 360.241 stanovnika, dok ih 2010. godine broji 366.654. [uredi] Gradovi prijatelji [uredi] Poznate osobe [uredi] Galerija Vinnički vodotoranj Muzej Nikolaja Pirogova Vinničko gradsko kazalište [uredi] Izvor [uredi] Vanjske poveznice [uredi] Ostali projekti U Wikimedijinu spremniku nalazi se još gradiva na temu: Vinnicja v • r • u Administrativni centri u Ukrajini Specijalni status Grad Kijev • Grad Sevastopolj Središta okruga Čerkasi • Černigiv • Černivci • Donjeck • Dnjipropetrovsk • Harkiv • Herson • Hmeljnicki • Ivano-Frankivsk • Kirovograd • Kijev • Lavov • Lugansk • Luck • Mikolajev • Odessa • Poltava • Rivne • Simferopol • Sevastopolj • Sumi • Ternopilj • Užgorod • Vinnicja • Zaporižžja • Žitomir Dobavljeno iz "http://hr.wikipedia.org/wiki/Vinnicja" Kategorija: Gradovi u Ukrajini

