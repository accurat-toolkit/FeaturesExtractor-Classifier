Autor: Portal Jutarnji.hr Objavljeno: 03.11.2010 ZAGREB - U potresu jačine 5,4 stupnjeva po Richteru koji je noćas u 1.56 sati pogodio okolicu Kraljeva u središnjoj Srbiji, dvije su osobe poginule, a oko stotinu osoba je ozlijeđeno. VEZANE VIJESTI Vijesti Jutros oko 9.25 sati novi snažni potres pogodio je Kraljevo, iako su stručnjaci smirivali građane da se takvo što neće dogoditi. Većina Kraljevčana istrčala je iz svojih kuća, i na ulicama u strahu prati razvoj situacije. Okružni, općinski i gradski centri civilne zaštite proglasili su izvanredno stanje na području Kraljeva te je najavljeno formiranje stručnih timova koji će obilaziti pogođena područja i analizirati nastalu štetu . Isto tako, gradonačelnik Kraljeva Ljubiša Simović pozvao je sve građane da svojim mjesnim odborima prijave pretrpjelu štetu na svojim nekretninama, a ukoliko u njima nije moguć nastavak življenja osigurat će im se privremeni smještaj. U snažnom potresu život je izgubio bračni par kada se na njih srušio krov obiteljske kuće u selu Grdica. Vijest je potvrdio srpski ministar policije Ivica Dačić, koji je noćas posjetio Kraljevo. Potres je trajao nekoliko sekundi, a osjetio se u svim većim gradovima. Epicentar potresa bio je 10 kilometara sjeverno od Kraljeva u selu Vitanovac . Prema Merkalijevoj ljestvici imao je 7,5 stupnjeva. Nakon glavnog potresa uslijedilo je nekoliko manjih u istom području jačine od 2,2 do 2,5 po Richteru. Potres se osjetio i u 200 kilometara dalekom Beogradu gdje je jedan mladić ozlijeđen prilikom pada s visokog prizemlja. U Kraljevu je oštećeno više objekata, obiteljskih kuća, dok su neke starije kuće srušene. Među ostalim znatno su oštećeni Zdravstveni centar i Zavod za javno zdravlje u Kraljevu. Pogođena mjesta posjetili su srbijanski ministar unutarnjih poslova Ivica Dačić i načelnik sektora za izvanredne situacije MUP-a Predrag Marić. Tom je prilikom Dačić ukazao na važnost utvrđivanja kvalitete vode za piće te saniranje štete na elektrodistribuciskoj mreži jer je četvrtina Kraljeva ostala bez električne energije. Predsjednik srpskog parlamenta Milomir Sljivć izjavio je kako za sada neće sazivati izvanrednu sjednicu lokalnog parlamenta, no svi su dužnosnici upućeni da se angažiraju u pomoći pogođenim područjima. Potresi pogodili Grčku i Indoneziju ATENA, JAKARTA - Podmorski postres jačine 5 stupnjeva Richterove ljestvice pogodio je u srijedu rano juturo sjeveroistočno područje Egejskog mora nedaleko od otoka Samotraki. Srećom, nije bilo nikakve materijelne štete. Epicentar mu je bio 350 kilometara sjeveroistočno od Atene, a stručnjaci s atenskog Instituta za Geodinamiku unutar Nacionalnog opservatorija ističu kako podrhtavanje tla na području Grčke nije povezano s potresom od 5,6 'Richtera' u Srbiji. Snažniji potres magnitude 6 stupnjeva zatresao je obalu istočne Indonezije u srijedu ujutro prema lokalnom vremenu. Također, nije zabilježena nikakva značajnija metarijalna šteta. Epicentar se nalazio 106 kilometara jugoistočno od Kaimana, male luke u indonezijskoj provinciji Zapadna Papua, na dubini od 50-ak kilometara. Broj preporuka: 40 Objavi na Facebooku Više o... FACEBOOK KOMENTARI

