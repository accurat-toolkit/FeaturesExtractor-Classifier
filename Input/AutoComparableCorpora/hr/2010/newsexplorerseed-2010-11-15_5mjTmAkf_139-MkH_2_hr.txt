Ne tako davno na internetu je glavna pomama bila za Google Wave pozivnicama. No, ubrzo su oduševljenja korisnika splasnula pa je Google u godinu dana i sasvim odustao od favoriziranog projekta. Danas, pak, jedan drugi internetski div, Facebook, promovira vrlo sličan projekt - "Messaging Service" odnosno novi sustav slanja poruka na internetu. Facebook ne samo da uvodi i Facebook e-mail adrese nego želi postati najbolji komunikacijski sustav na internetu. I već danas možete svjedočiti sve većem zanimanju korisnika za isprobavanjem tog novog servisa. No, ne radi se o nekoj revolucionarno novom programu, nego više o spajanju dosadašnjih redovnih načina digitalnih komuniciranja u jednu 'kućicu'. U ponudi velikog broja IM servisa (chatovi u realnom vremenu) poput Gtalka, Skypea, ICQ-a mnogima je dosadašnji Facebook chat bio među lošijim rješenjima. Jednostavno bio je nezgrapan, često se rušio chat prozor, gubile bi se poruke ili ukratko nije baš (bio) user friendly. Danas se Facebook želi istovremeno i iskupiti za to i postati glavni igrač i na tom području. Iz prezentacije šefa Facebooka Marka Zuckerberga novi proizvod može se razdvojiti na tri osnova dijela: 1) Poruke i chatanje (Seamless Messaging), 2) Arhiva konverzacije (Conversation History) i 3) Društveni Inbox (Social Inbox). 1) Prvi je ujedno i najzanimljiviji i najvažniji: sklop e-maila, SMS-a i chata u jednome. Sami birate hoćete li s prijateljima komunicirati SMS-om, chatom ili mailom, oni će primiti vaše poruke na način koji pak njima odgovora i ovisno koju platformu ili uređaj trenutko koriste (slične varijante već postoje u smartphoneovima). Vi samo izabere određeno ime i pošaljete poruku. Da biste koristili ovaj novi tool morate registrirati vašu Facebook e-mail adresu. Ako ste već odredili svoj face URL adresu (facebook.com/zeljeno_ime) - tada ćete taj svoj nick koristiti i za novu face adresu (zeljeno_ime@facebook.com) 2) Arhiva poruka je jasna po sebi, konačno ćete i na Facebooku moći pratiti šta ste chatali ranije 3) Računajući da imate sve više prijatelja Facebook će vam omogućiti da bolje sortirate svoje poruke i da su vam vidljivije poruke od osoba s kojima češće komunicirate vi ili vaši prijatelji od nekih slučajnih (rijetkih) 'upada'. Kao što možete podesiti kome ćete od prijatelja dopustiti da vidi određeni sadržaj na vašem profilu tako ćete moći i u svom inboxu bolje zaštiti svoju privatnost. Nadajmo se samo da neće biti sigurnosnih rupa i iznenađenja kao na Google Waveu! Protivno najavama Zuckerberg je prilikom prezentacije izjavio da "ovo nije ubojica e-maila". Više je usmjerio proizvod u smislu pojednostavljene komunikacije između različitih servisa i uređaja obzirom da korisnici danas sve više Facebooku (a i drugim net aplikacijama) pristupaju sa mobilnih uređaja. Hoće li Facebook uspjeti u svom novom pohodu saznat ćemo uskoro, no prvo trebamo dobiti pozivnicu!

