- Znali smo protiv koga igramo, dobro organizirane momčadi, odlične u prekidima. No, i protiv takve momčadi stvorili smo nekoliko čistih situacija, ali opet nismo imali realizaciju. Šteta, jer da smo prošli, za 2-3 tjedna bili bismo još puno jači i mogli bi se ravnopravno nositi s protivnikom u 4. pretkolu Lige prvaka. Sad idemo na popravni, igramo za ulazak u Europsku ligu, što i je bio naš prvobitni cilj - kazao je Zajec. Čestitao je svojim igračima na akcijama i kombinatorici, ali ne i na realizaciji, a potom i čestitao navijačima tvrdeći kako takav ambijent već dugo nije vidio u Maksimiru. Pohvalio je modri coach dionice mladoga Arijana Ademija te graditelja igra Milana Badelja, te smatra i da je pogodio i pozicijom Etta ispred mladoga Vrsaljka. - Etto je bio dobar i opasan po gol. Zašto je Rukavina igrao tako dugo vremena, a spreman je za manje od sat vremena? - Imate li vi bolje rješenje - uzvratio je Zajec protupitanje. Rukavina se dobro predstavio publici, a naravno da od njega očekujemo još puno više. Zeko je još kazao kako stalno uvježbavaju izvođenje jedanaesteraca, posljednji puta u ponedjeljak. - Igračima je vrlo teško, nadam se i vama. Oni su dali maksimum od sebe, unijeli puno emocije i želje, i sada će ih biti dosta teško vratiti - dodao je Zajec.

