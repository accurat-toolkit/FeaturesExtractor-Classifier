Autor: Martina Hrupić Objavljeno: 22.02.2010 Dok Izrael poziva na sankcije i prijeti napadom, Iran najavljuje gradnju novih nuklearnih pogona JERUZALEM - Izrael je u nedjelju predstavio flotu novih bespilotnih letjelica Heron TP, koji mogu ostati u zraku cijeli dan i doseći Iran. Nova letjelica ima raspon krila 26 metara i veličine je putničkog Boeinga 737 te predstavlja najveću bespilotnu letjelicu u zračnoj floti Izraela. Iako sliči na prethodnika Herona, u zraku može ostati dulje, čak 24 sata, te letjeti na visini od 12 tisuća metara. To znači da je gotovo neuhvatljiva za protuzračnu obranu. VEZANE VIJESTI Vijesti San zračnih snaga Iako su izraelski dužnosnici predstavljanje ocijenili kao ostvarenje “sna zračnih snaga”, nisu željeli otkriti koliko takvih aviona Izrael ima ni jesu li dizajnirani za napad na Iran. Pojasnili su samo da se mogu prilagoditi novim misijama i da bi mogli biti koristan alat protiv Irana jer mogu služiti za prikupljanje obavještajnih podataka, ometanje neprijateljskih komunikacija i biti “most” između kontrole na zemlji i aviona kojima upravljaju piloti.Unatoč nedostatku potvrde, predstavljanje Herona TP podgrijalo je glasine o mogućem izraelskom napadu na Iran. Što će reći Kina? Izrael je već nekoliko puta, pa i prošlog mjeseca, spominjao mogućnost napada na Iran ako pritisak međunarodn zajendice na tu državu ne da rezultata. Odluka pak o novim sankcijama očekuje se tijekom sljedećeg mjeseca, a ključan će biti stav Kine koje se do sada protivila sankcijama. Izrael smatra Iran strateškom prijetnjom zbog nuklearnog programa, progrma razvoja dalekometnih projektila i izjava iranskih dužnosnika da Izrael treba izbrisati s lica zemlje. Takve je izjave davao predsjednik Mahmud Ahmadinedžad , a nedavno mu se pridružio i vrhovni vjerski vođa Ali Hamnei. Izraelski premijer Benjamin Netanyahu pozvao je jučer međunarodnu zajednicu da nametne embargo na gorivo Iranu. Teheran naime ima nafte, ali nema dovoljne kapacitete za proizvodnju goriva. Snažna primjena sankcija - Ono što je sigurno je da se sankcije moraju primijeniti, i to sad - rekao je Netanyahu. S druge strane, u Iranu su, kao da se ništa ne događa, najavili da planiraju sagraditi dva nova pogona za obogaćivanje urana u planinama kako bi ih zaštitili od napada. Poručili su i da ne namjeravaju započeti rat, ali da će “snažno” odgovoriti na bilo kakav napad. Turski premijer Recep Tayyip Erdogan je pak jučer upozorio da bi preduhitrujući izraelski napad na iranske nuklearne pogone bio “katastrofa nepredvidljivih posljedica”. Broj preporuka: 4 Objavi na Facebooku Više o... FACEBOOK KOMENTARI

