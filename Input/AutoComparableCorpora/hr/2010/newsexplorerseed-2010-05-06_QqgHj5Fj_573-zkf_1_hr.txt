NEW YORK - Pakistanac za kojega se vjeruje da je dovezao automobil bombu na njujurški trg Times Square zadržan je u pritvoru u utorak ujutro nakon što je pokušao napustiti SAD. Američki državljanin američkog porijekla Faisal Shahzad (30) je zaustavljen na carini na aerodromu J. F. Kennedy. On se nedavno vratio u SAD iz Pakistana gdje je proveo pet mjeseci. U Pakistanu ima suprugu, ali nije putovao natrag u Pakistan, objavio je neimenovani izvor iz američke policije. Navodno je namjeravao odletjeti u Dubai. Uhićenje je potvrdio i američki ministar pravosuđa Eric Holder. "Istraga se nastavlja, trudimo se skupiti sve korisne informacije i dalje pratimo tragove", rekao je glavni tužitelj i dodao da je "jasan cilj te akcije bio ubiti Amerikance". Policija je Pakistanca navodno prepoznala preko nadzornih kamera na okolnim zgradama. Utvrđeno je i da je on prije tri tjedna kupio Nissan Pathfinder koji je bio napunjen plinskim bocama koje su trebale eksplodirati na Times Sqareu koji je bio pun ljudi u subotu navečer. S automobila su bile uklonjene registarske pločice, ali su ostali brojevi na šasiji po čemu je policija došla do prijašnjeg vlasnika. Eksplozija je spriječena nakon što je prolaznik primijetio dim iz parkiranog automobila te je pozvao policiju i vatrogasce.

