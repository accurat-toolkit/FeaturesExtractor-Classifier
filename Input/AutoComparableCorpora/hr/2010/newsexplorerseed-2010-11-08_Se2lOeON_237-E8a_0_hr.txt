Sastanak putnika u Zračnoj luci Zagreb dva sata prije polaska zrakoplova kod šaltera informacija. Let zrakoplovom TAP Portugal na liniji TP 861 u 15.45 sati. Dolazak u Lisabon u 19.30 sati po lokalnom vremenu. Transfer do hotela. Smještaj u sobe. Noćenje. 2. dan - LISABON - BATALHA - COIMBRA - PORTO Doručak. Vožnja prema sjeveru započinje posjetom svjetski poznatom samostanu Batalha (uključena ulaznica), jednom od najljepših primjera kasne gotike u Portugalu, s grobnicama portugalskih kraljeva. Nastavak puta do starog sveučilišnog grada Coimbra, posjet gradskom središtu uz pratnju mjesnog vodiča: romanička katedrala - samostan Santa Cruz - trg sa sveučilištem. Vožnja do Porta, najvećeg grada sjevernog Portugala na rijeci Duoro. Smještaj u hotel. Noćenje. 3. dan - PORTO - FATIMA - LISABON Doručak. Razgled Porta: katedrala - raskošna crkva sv. Franje s pozlaćenim baroknim rezbarijama (uključena ulaznica) - Trg Liberdade - most Dom Luis - Palača burze - toranj Clérigos. Proba poznatog slatkog vina porto uz posjet jednom od vinskih podruma u četvrti Villa Nova de Gaia (uključeno u cijenu). Slobodno vrijeme u slikovitoj četvrti Ribeira (dio Unescove zaštićene baštine) s brojnim malim restoranima i suvenirnicama uz rijeku Douro za ručak. Poslijepodne vožnja do svjetski poznatog svetišta Fatima, jednog od najvažnijih mjesta hodočašća u Zapadnoj Europi. Posjet velikoj bazilici i šetalištu s Kapelom ukazanja. Nastavak putovanja do Lisabona. Smještaj u hotel. Noćenje. 4. dan - LISABON Doručak. Razgled Lisabona: toranj Belém - samostan sv. Jeronima (uključena ulaznica) - Spomenik otkrićima - Rossio - Praça de Comercio - Bairro Alto - Chiado - Park nacija. Slobodno poslijepodne u živopisnom središtu Lisabona za kupovinu i osobne programe. Navečer se možete pridružiti slavlju i dočeku Nove godine na gradskim ulicama (organizacija dočeka Nove godine na ulicama i trgovima u isključivoj je nadležnosti gradskih turističkih ureda.) Noćenje. 5. dan - LISABON - IZLET SINTRA - CABO DA ROCA - CASCAIS SRETNA NOVA GODINA! Doručak. Cjelodnevni izlet na lisabonsku rivijeru, preko Sintre, „zelenog gradića“ gdje su portugalski kraljevi imali svoju ljetnu rezidenciju do najzapadnijeg rta Europe, Cabo da Roca. U nastavku vožnja do Cascaisa, nekoć ribarskog mjesta, a danas poznatog ljetovališta uz stanku za ručak. Povratak u Lisabon. Navečer moguć fakultativni odlazak na večeru uz fado, tradicionalnu portugalsku glazbu. Povratak u hotel. Noćenje. 6. dan - LISABON - ZAGREB Doručak. Odjava iz hotela i transfer do zračne luke. Let zrakoplovom TAP Portugal iz Lisabona u 9.25 sati po lokalnom vremenu, dolazak u zračnu luku Zagreb u 15.00 sati.

