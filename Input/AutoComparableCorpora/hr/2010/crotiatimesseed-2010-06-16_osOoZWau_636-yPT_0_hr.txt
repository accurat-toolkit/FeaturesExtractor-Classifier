Ivo Josipović, predsjednik Hrvatske i Jadranka Kosor, predsjednica Vlade, najooštrije osuđuju isticanje fašističkih obilježja na koncertu koji je organiziran u nedjelju, 13. lipnja 2010., u Splitu s navodnom nakanom potpore hrvatskim generalima i njihovim obranama pred Međunarodnim kaznenim sudom u Den Haagu, priopćili su iz ureda Vlade u srijedu.. - Isto tako, poštujući nezavisnost Hrvatske radiotelevizije kao javnog servisa, predsjednik Republike Hrvatske i predsjednica Vlade Republike Hrvatske upozoravaju na zakonsku obvezu HRT - a oko promicanja javnih interesa. U tom smislu pozivaju vodstvo HRT - a na odgovorno ponašanje i žurno usvajanje mjere prema kojima će se ubuduće trenutno prekinuti emitiranje programa u slučaju isticanja ili veličanja totalitarnih ideologija. Kao vrhovni zapovjednik Oružanih snaga, predsjednik Republike Hrvatske Ivo Josipović pokrenuo je istragu o sudjelovanju djelatnih vojnih osoba na spomenutom skupu. Predsjednica Vlade Republike Hrvatske Jadranka Kosor u potpunosti podržava odluku predsjednika Republike Hrvatske - navodi se u zajednikom priopćenju Vlade i predsjednika države. F.Laušić

