@frederik, Ne mogu se oteti dojmu, dragi kolega, da se broj dnevnika na temu Bleiburg-a i Križnih puteva svake godine umnožava, kako se komemoracija bliži. Očito ste i Vi potpali pod ovu svibanjsku shemu. Od kada je objavljena knjiga grofa Nikolai-a Tolstoy-a „Ministar i pokolji“ na koju se i Vi pozivate, ista je postala ishodište raznih prijepora, pa se tako svaki puta iznova javljaju „znalci“ koji budalasto nastoje „zabaviti“ mase svojim velikim poznavanjem, kako opusa imenovanog grofa, tako i same tragedije. Dotični se „znalci“, još uvijek spore o indentitetu, broju, funkciji i postupcima krvnika i žrtava, iako se sve činjenice već odavno znaju. Komunisti koji su po običaju rezistentni na realnost, zločin su pretvorili u junačka djela, a ogavnost duše i tijela u poželjne vrline.(Kako je to lijepo izrekao Ante Stamač.) S druge strane, uvijek se iznova realnost zločina počinjenih od strane komunista pokušava nametnuti, kao jedino mjerilo prema kojem se određuje ukupnost događanja na prostorima Jugoslavije u razdoblju '41-'45 – poraće. Ne ulazeći u manjkavost Vašeg opisa događanja iz svibnja '45, kao i kasnije, jer je ta tema toliko široka, da je i niste mogli obraditi cjelovito u svom dnevniku, pokušat ću se referirati samo na neke dijelova. U dnevniku, gotovo da i niste detektirali najodgovornije pojedince za predaju vojske i civila komunistima na takozvanu „repatrijaciju“. Najodgovornija osoba, iz više razloga, je svakako ministar-rezident Harold Mcmillan, kasnije Predsjednik Vlade UK, koji je mimo zapovijedi feldmaršala Alexandera, izdao 8. armiji zapovijed „da se odmah razoruža sveukupno osoblje koje se predalo i da se izruči jugoslavenskim snagama“. (Zapovijed feldmaršala Alexandera od 14. svibnja 1945. godine: Copy of marshal Alexanders order New Army policy respective Yugoslavs effective forthwith: 1. No Yugoslavs will be returned to Yugoslavia or handed to Yugoslav troops against ther will. 2. Yugoslavs who bore arms against Tito will be treated as surrendered personnel and sent to Wiktring Camp at disposal. Further instruction aweited. 3. All this personnel wil be regarded as displaced personnal ultimated routed via Italy. 4. No evacuation from Wiktring, T.F.C.) Nakon što ova zapovijed nije izvršena, pače, postupilo se protiv nje, 24.svibnja 1945.godine feldmaršal Alexander izdaje novu, u kojoj traži da se odmah prekinu sva izručenja. General Keightly, zapovjednik Petog korpusa 8. armije, u potpunosti ignorira ovu zapovijed, te ubrzano nastavlja izručenja. Izručenja prestaju, tek u mjesecu kolovozu 1945.g., kada Mcmillan napušta Italiju. Sam Churcill, koji je izdao direktivu feldmaršalu Alexanderu, da se „Jugoslavene“ ne smije izručivati, u službenoj izjavi preko Foreigin Officea, poručio je da se radilo o „gadnoj zabuni“(„ghastly mistake“), a cijelu operaciju, pri čemu su uzeti u obzir ne samo izručeni „Jugoslaveni“ (skupni naziv za sve ljude s područja Jugoslavije), već i Kozaci (skupni naziv za sve Ruse i ostale), Chercill je prokomentirao rečenicom “It was a bloody Shame!“. Spisak zločinaca, koji su okrvarili ruke u ovoj sramoti pobjednika navodim ovdje da se zna i ne zaboravi: - ministar-rezident Harold Mcmillan - zapovjednik 8. armije Richard McCreery - zapovjednik 5.korpusa 8.armije Charles Keightly - zapovjednik 78.pješačke divizije Robert Arbuthnott - general Patrick Scott - general Toby Low (kasnije sir Algdington) Iza cijele priče najvjerojatnije stoji tajni dogovor Mcmillan-general Vsevolod Merkulov (Berijin zamjenik)-general Milan Basta ( Titov opunomoćenik), gdje se zapravo radilo o trgovini, u kojoj su Titovi komunisti potpomognuti Crvenom armijom, pristali zaustaviti prodor u Korušku i siguran sukob s 8.armijom, a za uzvrat su im vraćene izbjeglice. To je Tolstoy neizravno dao naslutiti kroz svoju knjigu. Milan Basta u knjizi „Rat“ na 361. stranici iznosi svoje obraćanje hrvatskim generalima, a vezanu uz potrebu kapitulacije Hrvatske vojske i kaže: „Mogu vas ipak na kraju obavjestiti o sljedećem: izbjeglo stanovništvo vratit ćemo kućama, cjelokupna vaša vojska, u slućaju da pristanete na bezuvjetnu kapitulaciju, bit će sprovedena u zarobljeničke logore, prema pripadnicima vaše armije postupat će se po međunarodnom pravu o ratnim zarobljenicima, svim oficirima i vojnicima bit će ostavljena najnužnija sprema, generali mogu da ostave svoje posilne, automobile i lično naoružanje do daljnjega. U koliko se ne prihvate ovi uvjeti smatrat ćemo da nastavljate ratne operacije, pa vas više neće štititi međunarodno pravo o ratnim zarobljenicima. U tom slućaju tretirat ćemo vas kao odmetnike čiju likvidaciju će pomoći i naši saveznici.“ Kako je to završilo i koliko je bilo istine u tim Bastinim riječima sljedeći su dani pokazali. Tolstoy je nakon svojih istraživanja, zaključio i objavio u Enconteru sljedeće: „Da su branitelji na suđenju u Nurnbergu i drugdje znali što se događalo u Istočnoj Austriji i Sjevernoj Italiji, samo tjedan dana nakon Njemačke predaje, cijela procedura suđenja ratnim zločincima bila bi vjerojatno zaustavljena, jar zar nije za osudu ratni zločin svjesno slati desetke tisuća bespomoćnih muževa, žena i djece pod krvnički nož i u logore smrti!¨“ Vaš pokušaj, cijenjeni kolega, da zločin na neki način opravdate tezom: S druge strane su razne izgubljene ali još do zuba naoružane kvislinške formacije predstavljale prijetnju svima, i samima sebi. Gomile ljudi na otvorenom prostoru su za ratna vremena predstavljali nepremostivi logistički problem (i glede hrane i glede transporta). Da se osjetljiva ravnoteža među ratnim saveznicima ne poremeti, valjalo je ispoštovati „pobočni ugovor“ nazvan Operacija Keelhaul. Drugog izlaza nije bilo. nema uporišta, kao ni teza da je „netko“ svjesno vodio narod u propast. Narod se povlačio s vojskom iz raznih razloga, poglavito da izbjegne sudbinu, koja ga je zahvaljujući gore navedenim zločincima ipak sustigla. Zato, otužno zvuče nemoćne riječi Generala Williama Morgana, šefa komande feldmaršala Alexandera, koji je vidio vraćanje naroda, te danas kaže: „Nije bilo načina na koji smo mogli pomoći tim nesretnim stvorenjima, ali bar smo mogli u najmanju ruku nešto naučiti iz njihove jadne sudbine.“ Pozdrav, Molotov

