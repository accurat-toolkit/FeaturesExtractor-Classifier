Protiv vatrene stihije bori se gotovo 240 000 vatrogasaca u 14 regija, sa 25.000 vatrogasnih vozila i 226 aviona. Požari su se iz europskog dijela Rusije proširili i u područje Dalekog istoka, a osobito je kritično na Kamčatki, na sjeveroistoku zemlje gdje je zahvaćeno 76.000 hektara. U posljednja 24 sata požari su se proširili na trostruko veću površinu. Bildunterschrift: Za sada bezuspješna borba Zbog suše i vrućina, vatrogasci izvještavaju kako se svakog dana pojavljuje i po 20 novih požarišta. I sljedećih dana se, prema meteorološkim prognozama, ne može očekivati kiša, nego temperature koje bi mogle dostići i 40 stepeno. Rusija bilježi najveće vrućine u julu od kako su se uopće počele bilježiti temperature prije 130 godina. U Moskvi je primjerice u četvrtak izmjereno rekordnih 38,2 stepena Celzijusa. Selo nestalo za samo 20 minuta! Broj žrtava se još uvijek može samo procjenjivati: i ove nedjelje (1.8.) su pronađena dva mrtva tijela u području Nižnog Novgoroda, tako da su do sada pronađene 33 žrtve od kojih su tri vatrogasci. Vatrena stihija je već progutala više 1.200 kuća - ponegdje su nestala čitava sela. Ruski premijer Vladimir Putin posjetio je selo Verčnjaju Vereju na jugu zemlje gdje je u samo 20 minuta nestalo baš svih 340 kuća. Više od 500 osoba je izgubilo sve što su imali. Evakuacija stanovništva se neprestano odvija: kod gradića Togliattija je ispražnjeno i ljetovalište za djecu gdje je odmor provodilo oko 2.000 mališana. Bildunterschrift: Premijer Putin u pogođenom području - Od sela ništa nije ostalo Ruski predsjednik Dmitrij Medvedjev je priznao kako su na žalost, regionalni kapaciteti bili nespremni dočekati požar ovakvih razmjera. Medvedjev je ukazao kako je ovdje riječ o pravoj prirodnoj katastrofi kakva se uopće može očekivati jednom u svakih 30 ili 40 godina. On je još u petak (30.07.) izdao naredbu da se u borbu protiv vatre uključi i vojska. Požar nije jedina pošast: procjenjuje se kako su vrućine uništile i većinu uroda žitarica u europskom dijelu Rusije. Jer prema granici s Ukrajinom su izmjerene temperature kakve ne pamte niti najstariji stanovnici: više od 41 stepena Celzijusa. Autor: A. Šubić (dpa, AFP) Odg. urednik: Z. Ilić

