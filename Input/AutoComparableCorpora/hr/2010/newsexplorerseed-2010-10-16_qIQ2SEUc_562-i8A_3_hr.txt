Autor: Nikolina Šajn Objavljeno: 15.10.2010 COPIAPO - “Što se dogodi u rudniku, ostaje u rudniku”. Takav su pakt navodno sklopili čileanski rudari prije nego što su izvučeni iz urušenog rudnika, no priče o trzavicama, ali i pravim svađama i fizičkim obračunima počinju izlaziti u javnost. VEZANE VIJESTI Vijesti Istina i demokracija Predvodnik rudara, Luis Urzua (54), u svom je prvom intervjuu, za britanski Guardian , iznio službenu verziju događaja. Najpoznatiji šef smjene na svijetu rekao je da je uspio očuvati zajedništvo i disciplinu tako što je odlučio da će se odluke na 700 metara ispod zemlje donositi demokratskom većinom. - Morate govoriti istinu i vjerovati u demokraciju - rekao je Urzua. No, drugi rudar, automehaničar Richard Villaroel (23), otkrio je da su rudari ipak samo ljudi - i da uplašeni za život i skučeni na malom prostoru nisu baš bili tako jedinstveni. - Kada se dogodio drugi odron, to je bio najstrašniji trenutak jer je rudnik ostao posve blokiran. Mislio sam da nikada više neću vidjeti suprugu niti rođenje sina - rekao je Villaroel. Prvih 17 dana, prije nego što su uspjeli uspostaviti kontakt s površinom, bilo je najgore - rudari su se pripremali na smrt od gladi, neki su se uvukli u krevet i nisu htjeli ustati. - Složili smo se da ćemo svu hranu dijeliti. Svaka 24 sata jeli smo komadić tune. Ništa drugo - rekao je Villaroel, koji je u tih prvih 17 dana izgubio 12 kilograma. - Počeli smo sami sebe izjedati i bivali smo sve mršaviji. To se zove kanibalizam, rekao je jedan rudar koji je bio tamo dolje. Prva trojica otišla Moje je tijelo jelo samo sebe - rekao je. Kada su shvatili da će biti spašeni, kaže, potpisali su “pakt u krvi” da neće otkriti što se događalo u rudniku. Prva trojica - Edison Pena, Juan Illanes i Bolivijac Carlos Mamani - jučer su napustila bolnicu. Mračne tajne rudara iz Čilea - svađe i tučnjave Mediji pišu da rudari čuvaju mračnu tajnu o kojoj se zna tek u naznakama. Zna se da se grupa od pet rudara odvojila od ostatka, no rudar Osman Araya je svom bratu Rodrigu rekao da su se stvorile tri međusobno posvađane. Neslaganja su prelazila u fizičke obračune. - Bilo je tučnjava - rekao je jedan od rudarevih kolega. Broj preporuka: 11 Objavi na Facebooku Više o... FACEBOOK KOMENTARI

