Princ William (28) zaručio se s Kate Middleton (28), priopćila je u utorak britanska kraljevska obitelj. William i Kate u vezi su od 2003. godine, a već godinama kruže glasine da se par planira vjenčati. Vjenčanje će se održati u proljeće ili ljeto 2011. godine, stoji u priopćenju iz Clarence Housea, prinčevog doma nedaleko od Buckinghamske palače. Par se zaručio u listopadu tijekom odmora u Keniji, piše u izvješću. Princ William o tome je obavijestio kraljicu i druge bliske članove svoje obitelji. Dopuštenje za brak tražio je i od oca svoje zaručnice. Nakon vjenčanja par će živjeti u sjevernom Walesu. William i Kate vezu su započeli tijekom studija na Sveučilištu St. Andrews u Škotskoj gdje su nekoliko godina stanovali u istoj kući s još nekoliko prijatelja. Iako su 2001. godine zajedno upisali povijest umjetnosti, William se kasnije prebacio na studij geografije. Oboje su diplomirali 2005. godine, a njihove obitelji to su proslavile zajedničkim ručkom. Kate je najstarije dijete biznismena Michaela Middletona i bivše stjuardese Carole. Nikad nije radila skandale niti medijima govorila o privatnom životu. Godinama je u vrhu liste najbolje odjevenih žena u Velikoj Britaniji i smatraju je modnom ikonom poput pokojne princeze Diane. Dan vjenčanja bit će proglašen nacionalnim praznikom, a Kate će udajom za Williama biti prva princeza od 1600. godine koja nije kraljevske krvi. - On će morati obavljati svoje zakonske kraljevske dužnosti, ali će mnogo raditi i kao pilot helikoptera s RAF-om u spašavanju slijedeće tri godine - izjavio je glasnogovornik Dickie Arbiter za BBC. Par je vezu prvi put prekinuo u travnju 2007. godine. Navodno je njihovom tadašnjem prekidu 'kumovala' velika izloženost medijima te razdvojenost zbog prinčevih čestih odlazaka u vojnu bazu u Dorset. U kolovozu ove godine drugi put su se pojavile glasine da su prekinuli zbog obostranih optužbi za prevare. Kate je tada navodno jedan od savjetnika kraljice Elizabete rekao da se pripremi na to da će William, kao i njegov otac Charles, jednoga dana imati ljubavnice. Navodno je Kate tada odlučila odustati od vjenčanja. Charles i Diana vjenčali su se 1981. godine Prinčevi roditelji vjenčali su se 1981. godine, a ceremoniju su izravnim televizijskim prijenosom pratili milijuni gledatelja. Princ Charles i Diana rastali su se 1996. godine zbog obostrane nevjere. Godinu dana kasnije Diana je poginula u prometnoj nesreći u Parizu. Tagovi: princ william, zaruke, vjenčanje, kate middleton Zadnji komentari 16 komentara Pogledaj sve komentare Prije 3 tjedna, 3 dana wwwwwwwwwwwwwwwww864: koga boli ona stvar sto se zarucio u keniji Prije 3 tjedna, 3 dana tipkalicaa: i predugo su zajedno, da bi to bila površna veza ili ugovorena ili što god već. bit će oni dobar par. Prije 3 tjedna, 3 dana tipkalicaa: nitko neće nadmašiti dajanu, ni sin niti nova princeza. bila je zakon! samo je dobro što se vidi da wilijam ima njenu narav a ne očevu. Ne slažeš se? Komentiraj! Za komentiranje je potrebno prijaviti se. Nemaš korisnički račun? Registracija je brza i jednostavna, registriraj se i uključi se u raspravu.

