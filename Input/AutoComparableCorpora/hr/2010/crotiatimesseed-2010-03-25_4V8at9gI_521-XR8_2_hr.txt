SRPSKI predsjednik Boris Tadić sletio je nešto poslije deset sati na aerodrom Rijeka na ostrvu Krku. U Omišlju se sastao s Josipovićem. „Susret bez kravata“ svjedoči o tome kako se radi o neslužbenom susretu dvojice predsjednika. Tadić i Josipović brodom Hrvatske ratne mornarice „Čista Velika“ krenuli su zatim prema Opatiji, gdje su stigli u 12.30. Nakon toga uputili su se pješice do restorana Bevanda gdje će ručati. Oko 15 sati predviđene su prve izjave za javnost. S obzirom na to da je put od Krka do Opatije trajao više od dva sata, pretpostavlja se da su veći dio predviđenih razgovora predsjednici obavili već na „Čistoj Velikoj“. U Opatiji je Tadića i Josipovića dočekao gradonačelnik Ivo Dujmić. Dva su predsjednika za vrijeme šetnje prema restoranu Bevanda vrlo srdačno ćaskala. Tadić se u jednom trenutku nagnuo preko ruba rive i kazao da „more treba pogledati izbliza kad dođeš na njega“. Josipović je srpskom predsjedniku pričao o znamenitostima Opatije, na što mu je Tadić odgovorio „već sam pokleknuo“. Tužbu za genocid riješiti izvan suda U 15 sati su se Josipović i Tadić zajedno obratili novinarima. Hrvatski i srpski predsjednik razgovarali su o stabilizaciji odnosa, tužbi za genocid, turizmu, čak i o Davis Cup meču između Hrvatske i Srbije koji se uskoro igra u Splitu. Posebno su zanimljiva njihova razmišljanja o tužbi za genocid koju je Hrvatska podnijela protiv Srbije. Tadić je istaknuo kako bi tu tužbu bilo najbolje riješiti izvansudskom nagodbom, a Josipović se složio. „Tužba nije sama sebi svrha“, kaže Josipović i objašnjava kako neće imati smisla ukoliko se pronađe mogućnost da se sva pitanja koja ona obuhvaća riješe nagodbom. Prvi turist na Jadranu Novinari su srpskog predsjednika upitali hoće li turiste u Srbiji pozvati da ljeto provedu na Jadranu. „Mislim da sam svojim dolaskom u Opatiju poslao najbolju poruku. Ja sam prvi srpski turist u Hrvatskoj ove godine“, kaže Tadić i naglašava kako je siguran da su srpski turisti u Hrvatskoj dobrodošli iako s obje strane granice i dalje postoje predrasude i stereotipi iz prošlih vremena koji ometaju plodnu suradnju na svim razinama. Predsjednici su komentarisali i izjavu Milorada Dodika kako je vrijeme za mirno razdruživanje u Bosni i Hercegovini, odnosno odcjepljenje Republike Srpske. Tadić je Dodiku jasno dao do znanja da se on tome protivi. „Srbija je potpisnik Daytonskog sporazuma i ne može podržati podjelu BiH. Predsjednik Josipović i ja smo saglasni da integritet BiH ne smije biti doveden u pitanje“, kaže Tadić. A da je razgovor između dva predsjednika prošao u neopterećenoj i ležernoj atmosferi, svjedoči i to da se našlo vremena i za sport. Na tapeti je bio tenis, odnosno skorašnji Davis Cup ogled u povodu kojeg su se Tadić i Josipović diskretno podbadali. „To je jedno otvoreno pitanje koje će najbolje riješiti Novak Đoković“, rekao je Tadić, a Josipović mu je kontrirao izjavom da bi najbolji arbitar ipak bio Ivan Ljubičić. ] [/caption] Iščekivanje prvog susreta Prvi susret dvojice predsjednika iščekuje se još od Josipovićeve inauguracije na koju je Tadić odbio doći zbog dolaska kosovskog predsjednika. Boris Tadić tada je rekao: „Na inauguraciju će doći samo jedan od nas – ili ja ili Sejdiu“. Proteklih dana špekuliralo se da će prvi susret biti u subotu u Bruxellesu, gdje će Tadić i Josipović prisustvovati na međunarodnom forumu o situaciji na zapadnom Balkanu. No, niti jedan od njih nije potvrdio, ali ni demantovao da će se tamo sastati službeno. „Nismo još razgovarali o bilateralnom sastanku, ali ne isključujem da do toga dođe. Više puta sam izrazio spremnost da razgovaramo, a što se tiče ove prilike, još ćemo vidjeti“, izjavio je za Danas Josipović. Sličan odgovor list je dobio i od kabineta srpskog predsjednika. „Još ne znamo hoće li se u Bruxellesu Tadić sastati s Josipovićem. Naravno, želja za dijalogom postoji“, izjava je iz ureda srpskog predsjednika.[caption id=“attachment_154″ align=“aligncenter“ width=“300″ caption=“prvi srpski turista u Hrvatskoj ove godine docekan od strane predsjednika“

