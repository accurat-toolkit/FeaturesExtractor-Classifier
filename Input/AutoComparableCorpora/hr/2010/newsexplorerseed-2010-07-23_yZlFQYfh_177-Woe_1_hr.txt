Štrajkovi kontrolora leta počeli su djelomično još sinoć, a danas dvije najveće zračne luke u Franczuskoj, pariški aerodromi Orly i Roissy/Chales de Gaulle imaju 50 posto odnosno 20 posto otkazanih letova. U ostalim gradovima Francuske broj otkazanih letova je nešto manji, pa bilježi Marseille 22 posto, u Bordeaux 20 posto, Nantes 16 posto, Lyon 11 i Nica 9 posto otkazanih letova. U nekim gradovima zračne luke bit će zatvorene najmanje do poslijepodne i to u gradovima Metz/Nancy, Dinard, Bergerac, Pau, La Rochelle i Biarritz. Zračna luka Beauvais koja je specijalizirana za letove niskotarifnih kompanija otkazala je 29 posto letova. Air France navodi kako letovi za duge relacije nisu pogođeni štrajkom. Na štrajk je pozvalo šest sindikata. Štrajkom djelatnici kontrole letova prosvjeduju zbog planova prestrukturiranja. Među ostalim postoje planovi da se spoji francuska kontrola leta sa kontrolom pet drugih europskih zemalja, Njemačke, Švicarske te zemalja Beneluxa. Francuzi protiv povezivanja u kontrolu leta s Nijemcima i Beneluxom Bildunterschrift: Großansicht des Bildes mit der Bildunterschrift: Francuzi ne žele dijeliti svoju kontrolu leta sa susjedimaEuropska unija namjerava racionalizirati europsku kontrolu leta i na taj način postići njezin efikasniji rad i odgovoriti na zahtjev nekoliko europskih zemalja koje traže povezivanje umjesto postojanja 27 neovisnih sustava kontrola leta zemalja članica EU-a. U Francuskoj pak sindikati takve zahtjeve smatraju ugrožavanjem francuske zračne uprave koja ima ukupno 12.000 djelatnika od toga 4.000 službenika kontrole leta. Štrajk - neprikladan Bildunterschrift: Großansicht des Bildes mit der Bildunterschrift: Mnogi zrakoplovi kompanije Air France danas nisu napuštali zračne lukeOčekuje se i rekacija francuskog državnog tajnika za promet, Dominique-a Bussereau-a koji je štrajk već ocijenio „neprikladnim“. On je u svojoj osudi dobio potporu drugog francuskog sindikata CDFT-a koji ne sudjeluje u štrajku. Čelnik ovog sindikata je poručio kako je "s vremena na vrijeme bolje voditi dobre pregovore nego odlaziti u štrajk. U Francuskoj je u tijeku „špica“ godišnjih odmora gdje na stotine tisuća putnika odlazi na ljetovanje, a i veliki broj migranata odlazi u posjet svojim obiteljima prije svega u sjevernoafričke zemlje (Maroko, Alžir i Tunis). U francuskim zračnim lukama „zapelo“ je i na tisuće stranih turista koji nakon posjeta Francuskoj žele se vratiti svojim kućama. Kritičari štrajka ukazuju da su putnici u zračnom prometu zapravo „taoci“ zahtjeva pojedinih sindikata, a to je neprihvatljivo, poručuju i predstavnici francuskih vlasti dodajući kako reforma i fuzioniranje kontrole leta imaju za cilj poboljšati sigurnost putnika u zračnom prometu. Kraj štrajka najavljen je za četvrtak (22.7.) tijekom dana. Autor: Alen Legović, Bruxelles Odg.ured: Željka Telišman

