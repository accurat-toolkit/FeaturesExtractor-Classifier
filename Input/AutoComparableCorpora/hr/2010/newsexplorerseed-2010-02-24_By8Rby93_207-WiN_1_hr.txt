Od ožujka bi već trebala stajati prva montažna kuća švedskog koncerna u mjestu Hofheim-Wallau. Prodaja počinje u travnju, a kućica u nizu - zajedno sa zemljištem - je također dobila jedno od tipičnih švedskih imena: Boklok, što bi trebalo značiti "Stanuj mudro". Najmanja stambena čestica bi trebala koštati oko 100 tisuća eura, a čitava kućica oko 180 tisuća. Ikea zapravo prodaje drvene montažne kuće još od sredine devedesetih. U Danskoj, Norveškoj i Velikoj Britaniji posao ide dobro i tamo je izgrađeno već 4000 Bokloka. U Njemačkoj je švedski koncern tek nedavno našao partnera, tvrtku Bien-Zenker iz pokrajine Hessen. Plan je da se do kraja godine proizvede 60 kuća i 20 stanova. Jer u programu su im i dvokatnice u skandinavskom stilu koje su podijeljene u stanove sa po dvije pa sve do četiri sobe. Bildunterschrift: Großansicht des Bildes mit der Bildunterschrift: Zid po zid...kućica Ikeina ekspanzija - i u Hrvatsku Zapravo su i drugi njemački proizvođači montažnih kuća zadovoljni što je Ikea došla na njihovo tržište. Jer daleko su vremena kada su te kuće bile u modi i već godinama se sve manje ljudi odlučuje na takvu gradnju. Prošle godine je u Njemačkoj prodano samo oko 6800 montažnih kuća i kućica dok je u devedesetima njihov broj bio gotovo tri puta veći. Neki proizvođači su već morali u stečaj tako da se i u Udruzi njemačkih proizvođača gotovih kuća nadaju kako će poznatost marke Ikea pomoći da montažne kuće opet postanu "in". Novi čovjek na čelu koncerna Ikea, Mikael Ohlsson, ionako ima velikih planova za ekspanziju. Osim otvaranje robnih kuća u Hrvatskoj, Sloveniji i Srbiji, već su spremni i zakoračiti na tržište Indije. Tamo je problem što zakonodavstvo sili strane kompanije na Joint Ventures sa domaćom tvrtkom, a Ohlsson ukazuje kako Ikea "radije ostaje samostalna". Novi šef švedskog lanca doduše i priznaje kako mu nisu jasne niti neke nacionalne osobitosti i na zapadu. Bildunterschrift: Großansicht des Bildes mit der Bildunterschrift: "Stanuj mudro" Što hoće ti Nijemci? Na primjer, čudi se zašto Nijemci tako malo kupuju kuhinje u Ikei iako su često spremni za kuhinju platiti i 20-30 tisuća eura. Ohlsson je uvjeren kako bi kuhinju, kako on tvrdi, "iste kvalitete" u Ikei dobili za 5000 eura, ali ipak je u Njemačkoj jedva 5% prodanih kuhinja sa znakom švedskog proizvođača. Usporedbe radi: u Norveškoj je svaka druga kuhinja ona Ikee, u Švedskoj svaka treća. Čak i u Francuskoj švedski prodavač drži petinu tržišta kuhinjama - ali Nijemci uporno biraju druge prodavače. Autor: (dpa/aš) Odg. ur. Z. Arbutina

