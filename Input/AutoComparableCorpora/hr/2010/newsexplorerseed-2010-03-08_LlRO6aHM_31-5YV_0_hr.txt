Somalijski izvori navode da je u sukobima između vladinih snaga i grupe Šebab u glavnom gradu Mogadišu jučer ubijeno 17 i ranjeno 65 osoba. Grupa Šebab je uspjela da potisne vladine snage i zauzme jedan hotel blizu zgrade vlade, što je jedno veoma važno strateško mjesto u Mogadišu. Koordinator službe za hitnu pomoć izjavio je da je većina ljudi ubijeno i ranjeno poslije podne kada su se vodile žestoke bitke između dvije strane, i naglasio je da će smrtnih slučajeva biti još jer je većina ranjenika u teškom stanju. Ministar odbrane u Vladi Somalije Jusuf Muhamed opisao je jučerašnju borbu kao veliku pobjedu vladinih snaga, naglasivši da je veliki broj pripadnika grupe Šebab uhapšen, a da će detalji akcije biti dostupni javnosti u četvrtak. Rojters prenosi da je grupa Šebab uništila dvije stanice telekominikacijskih mreža u Mogadišu tvrdeći da su se iste koristile za špijunažu u korist vlade i da ih je vlada koristila za pronalaženje ciljeva koje je bombardovala. Pokret Šebab je potvrdio da je spriječio vladu u njihovim planovima, a navode američke vlade da će pomoći somalijskoj vladi u borbi protiv ove grupe nazvali su "fatamorganom". Glasnogovornik Šebaba Muhammed Rajhi optužio je neke američke kompanije u Somaliji, poput "Black Water" da stoje iza ciljanih atentata na građane Somalije. Rajhi je pomoć vladi Somalije od strane Amerikanaca nazvao "pomoć šejtana". Izvor Al Jazeera, Prijevod i obrada redakcija El-Ihlas.com Newer news items: Older news items: >

