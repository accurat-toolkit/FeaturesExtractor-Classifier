08/04/2010 Godinu dana nakon pridruživanja NATO-u, skoro 65 posto građana Hrvatske kaže kako se osjeća sigurnije. U Albaniji je taj događaj obilježen svečanom konferencijom. Nataša Radić za Southeast European Times iz Zagreba -- 08/04/10 Hrvatska i albanska zastava podignute su u sjedištu NATO-a u travnju prošle godine. [Getty Images] U srijedu (7. travnja) navršilo se godinu dana od kada je hrvatska zastava podignuta u sjedištu NATO-a u Brusselsu. Istog tog tjedna 2009. godine, Albanija se pridružila Savezu. Sada, dvije države obilježavaju taj značajan događaj. U Zagrebu, predsjednik Ivo Josipović i premijerka Jadranka Kosor razgovarali su obrambenoj i vanjskoj politici na posebnom sastanku kojim je obilježena prva godišnjica članstva zemlje u NATO-u. Nakon sastanka, Josipović je izjavio novinarima kako je pridruživanje NATO-u bio ključan vanjskopolitički cilj Hrvatske od neovisnosti 1991. godine. "Drugi cilj bit će ulazak u EU", kazao je. Kosor je nazvala članstvo u Savezu povijesnim trenutkom i dodala kako je obilježavanje ulaska "dodatno ohrabrenje za sve [Hrvate] na putu ka EU". Članstvo u NATO-u istodobno je ojačalo nacionalnu sigurnost Hrvatske i njezin međunarodni položaj, kazala je. Zbog toga, ukazala je, postoji novi prostor za gospodarsko partnerstvo i na ostalim područjima osim obrane. Prema novom istraživanju javnog mnijenja koje je provela istraživačka skupina GfK, 64,6 posto Hrvata osjeća se sigurnije od kada se zemlja pridružila NATO-u. Samo nešto više od polovice -- 50,2 posto -- smatra kako se međunarodni ugled Hrvatske poboljšao zbog članstva u Savezu. Misija Međunarodnih sigurnosnih snaga za potporu (ISAF) koju predvodi NATO u Afganistanu, ima potporu 68,3 posto ispitanika u anketi GfK. A 54,1 posto ispitanika smatra kako doprinosom misijama NATO-a i UN-a Hrvatska jača svoju nacionalnu sigurnost i međunarodni ugled. Nakon sastanka, Josipović i Kosor priopćili su odluku o upućivanju dodatnih 20 vojnika koji će se priključiti ISAF-u u Afganistanu. S dodatnim brojem vojnika zemlja će imati 320 pripadnika stacioniranih tamo u ratu protiv terorizma. U Tirani je ministarstvo obrane organiziralo Svečanu konferenciju 2. travnja povodom tog događaja. Nazočili su joj vojni dužnosnici, političari i diplomati. Tijekom konferencije, albanski premijer Sali Berisha usmjerio se na politička postignuća i obećao istu predanost procesu integracije u EU. Ministar obrane Arben Imami zahvalio se vojsci zemlje i civilima na njihovoj "spremnosti koja dolazi iz želje vidjeti doprinos svoje zemlje kao članice NATO-a svjetskoj sigurnosti i miru". Međutim, nisu svi bili tako optimistični. Čelnik Socijalističke stranke (SP) Edi Rama istaknuo je kako puna godina članstva u NATO-u nije promijenila loše stanje politike i gospodarstva u Albaniji. Slični članci Loading Rama je iskoristio prigodu nastaviti temu o ustrajavanju SP-a -- koje je dovelo do bojkota parlamenta od strane ove stranke -- da se glasačke kutije s izbora 28. lipnja 2009. godine otvore zbog provjere. "Danas je Albancima oduzeto njihovo temeljno pravo na informiranost", kazao je Rama na tiskovnoj konferenciji. "Pravda je pod stalnom prijetnjom". Kao i u slučaju Hrvatske, albanske snage obnašaju dužnosti u sklopu NATO-a, a njihovi vojnici nazočni su u Afganistanu, Iraku i Bosni i Hercegovini. Dopisnica SETimes-a Manjola Hala iz Tirane pridonijela je ovom izvješću. Ovaj tekst poručio je SETimes.com. Loading Glasovanje Loading Your email has been sent.

