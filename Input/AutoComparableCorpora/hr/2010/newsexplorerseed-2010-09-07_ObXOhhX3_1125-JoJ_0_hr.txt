Jimmy Page (66), slavni gitarist legendarnih Led Zepelina, objavit će potkraj rujna luksuzno opremljenu knjigu fotografija koje prate njegovu glazbenu karijeru po cijeni od 445 funta (3950 kuna). Knjiga naslova Jimmy Page by Jimmy Page sadržava 700 fotografija na 500 stranica. Pageu je trebala godina dana da ih izabere. Fotografije su uglavnom iz privatne zbirke i dosad nisu viđene u javnosti. Ispod svake od njih je i Pageovo tumačenje. Knjiga će biti objavljena u samo 2500 primjeraka, uvezena u kožu i ukrašena zlatom. Bit će upakirana u svileni omot. Svaki primjerak Page je osobno potpisao. No Pageovi fanovi neugodno su iznenađeni cijenon. Ova je cijena daleko od one koju mi, smrtnici, koji smo mu pomagali i podupirali ga kad nije bio tako 'potkožen', možemo platiti, napisao je jedan fan u komentaru britanskom Telegraphu. Drugi je dodao: Za tu cijenu hoću da mi Page osobno dostavi knjigu i pročita. U razgovoru za New York Times slavni gitarist izjavio je da mu je stalo do visoke kvalitete knjige. Dodao je da su mu nekoliko puta predlagali da napiše autobiografiju, ali je odbio. Mislim da je to najmanje zanimljiv način za pisanje knjige. Ovo je mnogo zanimljivije, fotografska autobiografija... karijera u slikama, rekao je, prenosi Hina.

