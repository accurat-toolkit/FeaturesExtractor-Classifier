Naime, iz Bruxellesa su obećavali da će ih do 1. siječnja 2010. u Europskome parlamentu, Europskoj komisiji i Vijeću EU zaposliti ukupno 342, no čini se da je proračunom predviđeno da zaposle tek 60-ak Hrvata. Zapošljavanje je zasad počelo na kapaljku, i to samo u Europskom parlamentu. Službene obavijesti koliko će se kadrova zaposliti posve su nedostupne, a jedini javni podatak je EP-ov proračun, u kojemu je rezerviran novac za zapošljavanje 60-ak Hrvata. Inače, kako piše Večernjak, natječaj o kojemu je riječ nije bio za stalno zapošljavanje, nego za tzv. ugovorne agente. To su ugovori na godinu dana, koji se mogu produljivati dok se novim natječajima ne popune Hrvatima namijenjena dužnosnička mjesta. Nije još određeno ni koliko će se Hrvata stalno zaposliti kada uđemo u punopravno članstvo. No, kako na broj dužnosnika presudno utječe broj stanovnika, mogli bismo se usporediti s Irskom, koja samo u EK-u ima 546 funkcionara (koji imaju ugovore za stalno zapošljavanje). No, i to ovisi o dostupnosti kvalificiranih kadrova. Iz Slovačke, koja ima približno jednak broj stanovnika, u EK-u ih je manje od 300. Iz gotovo svih se novih zemalja članica čuju jadikovke da su im stručnjaci iz državne uprave pobjegli u Bruxelles. Kako i ne bi kad im se jamči posao do mirovine, s osnovnom plaćom za početnika u najnižemu platnome razredu od 2556,91 eura, piše Večernji list. U najvišoj funkcionarskoj skupini plaća se penje do 17.697,68. Navedene su svote u međuvremenu još porasle jer se indeksiraju sukladno prosječnome godišnjemu rastu plaća u osam zemalja s najbolje plaćenom radnom snagom. Za ugovorne agente plaće su manje izdašne: od 1848,85 eura osnovice za tajnicu, 2367,05 za asistenta, a 3030,19 za administratora početnika, do 6357,25 eura za administratora u najvišemu platnome razredu. Još se dodaje pomoć za stanarinu od 807,93 eura za sve koji nisu stalno nastanjeni u Belgiji, a za one koji jesu 479 eura. Prethodni članci: Iz EU-a se traži da vratimo hrvatsko-srpski jezik (22.01.2010.) Oko 3.500 Hrvata krenulo u utrku za plaću od 12.000 kn (25.08.2010.) Na socijalnoj pomoći 40.000 radno sposobnih Hrvata! (01.04.2010.) Imaju plaće od 20.000 € i još 'sišu' porezne obveznike (28.09.2010.) U odnosu na EU u Hrvatskoj najviše rezali plaće (01.07.2010.) Danas.hr 13.10.2010.

