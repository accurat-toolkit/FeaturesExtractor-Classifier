U susretu prvoga kola skupine F kvalifikacija za Europsko prvenstvo 2012., a u kojoj nastupa i Hrvatska, Grčka i Gruzija su u Pireju na stadionu Karaiskaki igrali 1:1 (0:1). Gosti su poveli preko veterana Alexandera Iashvilija već u trećoj minuti, a izjednačio je Nikos Spiropoulos u 72. Hrvatska će u utorak u Zagrebu igrati protiv Grčke. Grčka je nastupila u sastavu Sifakis, Seitaridis (Mitroglou, 71), Spiropoulos, Samaras (Ninis, 59), Papadopoulos, Karagounis, Salpingidis, Torosidis, Gekas, Papastathopoulos i Katsouranis, a za Gruziju su osvojili bod Revishvili, Lobzhanidze, Asatiani, Kaladze, Amisulashvili, Khizanishvili, Gogua (Merebashvili, 87), Kvirkvelia, Iashvili (Ananidze, 54), Kobiashvili i Dvalishvili (Gelashvili, 60). Francuska izgubila od Bjelorusije Bivši europski prvaci Francuzi nastavljaju neslavni niz koji je počeo na Svjetskome prvenstvu u Južnoafričkoj Republici. U prvome kolu skupine D izgubili su kod kuće od Bjelorusije, a pogodak odluke postigao je Sergej Kisljak (86). U istoj je skupini Bosna i Hercegovina slavila u Luksemburgu 3:0. U strijelce su se upisali Senijad Ibričić (6), Miralem Pjanić (12) i Edin Džeko (16). Albanija je također u skupini D u gostima odigrala neriješeno s Rumunjskom 1:1, što je posebno razveselilo albanskog izbornika Josipa Kužu. Svjetski i europski prvaci Španjolci u skupini I svladali su u gostima Liechtenstein golovima Fernanda Torresa (18, 54), Davida Ville (26) i Davida Silve (62). U skupini A Belgija je kod kuće izgubila od Njemačke 0:1. Susret je odlučio Miroslav Klose (51). SKUPINA A: Kazahstan - Turska 0:3 (Arda Turan 24, Hamit Altintop 26, Nihat Kahveci 76) Belgija - Njemačka 0:1 (Miroslav Klose 51) SKUPINA B: Armenija - Irska 0:1 (Keith Fahey 76) Andora - Rusija 0:2 (Pavel Pogrebnjak 14, 65-11m) Slovačka - Makedonija 1:0 (Filip Hološko 90+1) SKUPINA C: Farski Otoci - Srbija 0:3 (Danko Lazović 13, Dejan Stanković 18, Nikola Žigić 90+1) Estonija - Italija 1:2 (Sergej Zenjov 31 / Antonio Cassano 60, Leonardo Bonucci 63) Slovenija - Sjeverna Irska 0:1 (Corry Evans 70) SKUPINA D: Rumunjska - Albanija 1:1 (Bogdan Stancu 80 / Gjergj Muzaka 87) Luksemburg - BiH 0:3 (Senijad Ibričić 6, Miralem Pjanić 12, Edin Džeko 16) Francuska - Bjelorusija 0:1 (Sergej Kisljak 86) SKUPINA E: Moldavija - Finska 2:0 (Aleksandar Suvorov 69, Anatolie Doros 74) Švedska - Mađarska 2:0 (Pontus Wernbloom 51, 73) San Marino - Nizozemska 0:5 (Dirk Kuyt 16-11m, Klaas-Jan Huntelaar 38, 48, 66, Ruud van Nistelrooij 90+1) SKUPINA F: Latvija - HRVATSKA 0:3 (MLADEN PETRIĆ 43, IVICA OLIĆ 51, DARIJO SRNA 81) Grčka - Gruzija 1:1 (Nikos Spiropoulos 72 / Alexander Iashvili 3) SKUPINA G: Crna Gora - Wales 1:0 (Mirko Vučinić 30) Engleska - Bugarska 4:0 (Jermain Defoe 3, 61, 86, Adam Johnson 83) SKUPINA H: Island - Norveška 1:2 (Heidar Helguson 38 / Brede Hangeland 59, Mohammed Abdellaoue 75) Portugal - Cipar 4:4 (Almeida 8, Meireles 29, Danny 50, Fernandes 60 / Aloneftis 3, Konstantinou 11, Okkas 57, Avraam 88) SKUPINA I: Litva - Škotska 0:0 Liechtenstein - Španjolska 0:4 (Fernando Torres 18, 54, David Villa 26, David Silva 62)

