Predsjednik u Mumbaiju odsjeda u hotelu Taj Mahal koji je prije gotovo dvije godine bio meta terorističkog napada, u kojem je poginulo 166 osoba. Američki će se predsjednik sresti sa preživjelima u tom napadu, a odat će i počast žrtvama. Foto: AP Mumbai je spreman dočekati američkog predsjednika Predsjednik Barack Obama počinje danas u Indiji svoju 10-dnevnu turneju po Aziji, za vrijeme koje će posjetiti četiri zemlje – Indiju, Indoneziju, Južnu Koreju i Japan. Cilj turneje je produbiti trgovinske odnose s tim zemljama te općenito proširiti ekonomske veze. Prva destinacija na predsjednikovom putu je Mumbai. U izjavi za medije, savjetnik predsjednika Obame za nacionalnu sigurnost Tom Donilon rekao je da su odnosi s Indijom jedan od glavnih prioriteta američke vanjske politike. Osim trgovinskih odnosa, predsjednik će sa svojim domaćinima govoriti i o suradnji u borbi protiv terorizma. Predsjednik u Mumbaiju odsjeda u hotelu Taj Mahal koji je prije gotovo dvije godine bio meta terorističkog napada, u kojem je poginulo 166 osoba. Američki će se predsjednik sresti sa preživjelima u tom napadu a odat će i počast žrtvama. Gospodin Obama imat će i sastanke s čelnicima indijske poslovne zajednice, kao i s američkim biznismenima koji rade u Indiji. U izjavi za medije, predsjednik Obama je rekao da je Indija jedno od najvećih tržišta u svijetu, koje kontinuirano bilježi rast, te da je njegov cilj otvoriti ga za američke proizvode – što će voditi otvaranju novih radnih mjesta u Sjedinjenim Državama. Ovaj posjet Indiji najduži je posjet nekoj stranoj zemlji u dosadašnjem mandatu predsjednika Obame. Nakon Indije, predsjednik Obama posjećuje Indoneziju – gdje je nakratko živio kao dječak – a potom Južnu Koreju, gdje će sudjelovati u radu summitu grupe G20. Posljednja postaja turneje po Aziji je Japan.

