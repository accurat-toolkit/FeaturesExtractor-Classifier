Kad su nakon rata tražili status izbjeglica u SAD, lagali su odgovarajući na pitanje o vojnoj službi i nisu odali da su bili vojnici VRS ONASA 18/08/2010. Phoenix: Grad u kojem su živjeli zločinci Jedanaestorica ratnih zločinaca i bivših vojnika Vojske RS (VRS) tokom rata u Bosni i Hercegovini osuđena su u američkom gradu Phoenixu (Finiksu) zbog laganja radi sticanja izbjegličkoga statusa, objavile su američke vlasti na internetskoj stranici. Savezna istraga o prijevari u vezi s izbjegličkim statusom završila je hapšenjem 16 nekadašnjih vojnika koji su živjeli na području grada Phoenixa (Finiksa) u saveznoj državi Arizoni Svi su oni optuženi zbog prikrivanja podatka o službi u VRS-u, kaže se u saopćenju američkog ministarstva pravosuđa, objavljenom na stranici FBI-ja za Phoenix. Kad su nakon rata tražili status izbjeglica u SAD, lagali su odgovarajući na pitanje o vojnoj službi i nisu odali da su bili vojnici VRS, kaže se u saopćenju. - Ti okrivljenici lagali su kako bi dobili legalan status u SAD, rekao je Dennis K. Burke, državni odvjetnik za Arizonu. - Neprijavljivanje vojne službe ne može se nikako pripisati previdu, rekao je on, te ocijenio da je to bio lukav pokušaj da se prevare vlasti te zemlje zbog svoje politike prema izbjeglicama. Pojedinačno su optuženi i priznali su da su lagali o vojnoj službi. Od njih šesnaestorice petorica su deportirana i vratila su se u Bosnu i Hercegovinu. Preostala jedanaestorica priznala su krivnju na optužbu o svjesnom davanju lažne izjave. Od petorice deportovanih, Mladena Blagojevića, Zdravka Božića i Gorana Bencuna uhapsile su lokalne vlasti i izvele pred sud Bosne i Hercegovine. Mladen Blagojević osuđen je na tom sudu na sedam godina zatvora zbog zločina protiv čovječnosti, druga su dvojica puštena, a ostala dvojica deportiranih nisu ni uhapšena. - Ti su muškarci namjerno prešutjeli imigracijskoj službi činjenicu da su bili u jedinicama koje su sudjelovale u genocidu u Srebrenici, a znali su da vlasti istražuju taj zločin, rekao je specijalni agent Matt Allen. Objavio/la haler u 20:43, 0 komentar(a), print, #

