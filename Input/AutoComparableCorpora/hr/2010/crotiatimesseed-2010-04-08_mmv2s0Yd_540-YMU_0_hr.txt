Učinak koji ima nekontrolirana masovna imigracija ili useljavanje je više no katastrofalna za mnoge zemlje (Norveška, Švedska, Danska, Belgija, Njemačka, Francuska primjerice) u Europi. Jedan od zadnjih primjera su očajni gradski vijećnici iz Peterborougha u Engleskoj koji su poslali pisma na adrese lidera vodećih Britanskih stranaka Gordona Browna, Davida Camerona i Nicka Clegga. U pismu koje su napisali vijećnici se zorno oslikava trenutna situacija u svim javnim službama. Dakle škole, stanovanje, zdravstvo, pa sve do policijske zaštite je više no u krizi, upravo zbog toga što gradska vijeća nisu dobila pomoć koju su tražili od ministarstva i vlade. Vijećnici nadalje pišu kako je zajednica koja je prije živjela u miru i harmoniji sada totalno transformirana. Lokalne škole se naprežu i bore, kako bi obrazovale djecu koja dolaze iz različitih kulturnih naslijeđa i pozadina i pričaju 27 raznih jezika. Uz škole naprežu se i zdravstvene službe. Vijećnici napominju kako je situacija bila kudikamo drugačija samo prije par godina. Roditelji su mogli odlučiti u koju školu će poslati svoju djecu. Nije bilo beskućnika i nije bilo problema s registracijom kod vašega lokalnog doktora opće prakse, znalo se tko je vaš lokalni policajac kao i to da ste mogli sigurno šetati po ulicama bez straha da vas netko neće napasti u šetnji ili pak mirno razgovarati s vašim susjedima. Umjesto toga ovaj grad suočen je s provalama, razbojstvima, pljačkama i svađama među etnički različitim susjedima. Na ulicama se nalaze prostitutke, preprodavači droga i vrlo velik broj ljudi koji voze bez plaćenoga osiguranja ili cestarine. Čitav sistem službi je doveden u kaotično stanje. Činjenica jest da su se tokom dugogodišnje vladavine laburista poslovi davali tzv. ekonomskim imigrantima. Čak 98.5 % od 1.67 milijuna novo otvorenih radnih pozicija otišlo je imigrantima. Brojka je katastrofalno poražavajuća. Poslovi im se daju upravo zbog toga jer je radna snaga ponajprije iz zemalja Istočne Europe (u tome prednjače najviše Poljaci ) izuzetno jeftina. I sam se sjećam situacije u tvrtki u kojoj sam radio kao prevodilac . Kada sam došao u tu tvrtku bilo nas je samo osmero u našem uredu. Tvrtka se tokom godina razvila. Sjećam se dobro kada su nove istočno i centralno Europske, Baltičke države s Slovenijom priključile Europskoj Uniji i što se tada dogodilo. Već od 2005. na 2006. godinu, tvrtka u kojoj sam radio zaprimila je prvo omanji a zatim i poveći broj Poljaka od kojih najmanje 97 % nije znalo engleski jezik. Svi su radili načelno manualne poslove. Od svih njih samo jedna jedina osoba je dobila bolji posao dok su svi ostali nastavili raditi iste manualne poslove. Kada bi napravili neki omanji problem bili bi zamijenjeni s drugim Poljacima. No kako je rastao broj useljenika pojavili su se i prvi problemi. Pojavile su se prve osobe koje su iskoristile situaciju pa zakupile mjesta stanovanja i onda počeli smještati u jednu sobu za spavanje petero odraslih ljudi i naplaćivati im za to poviše svote novaca. Uz Poljake pojavili su se i prvi Litvanci koji se inače zbog nekih određenih povijesnih zgoda ne trpe pretjerano s Poljacima. Počele su se događati i učestale prometne nesreće u pijanom stanju dok su osobe obično vozile pogrešnom stranom ceste. Uz ekonomske migrante, koji su sada u novije vrijeme učestalo Romi,( a koje svi pogrešno nazivaju Rumunjima,jer su Romi koji dolaze iz Rumunjske) u sve veće gradove i malo bogatije zapadno Europske zemlje pokušava se useliti i veliki broj tzv. ''političkih azilanata'' iz Afričkih i zemalja Azije koji to nikako nisu, već su to uglavnom osobe koje se kao i ilegalni emigranti pokušavaju pošto poto dočepati svih mogućih beneficija koje im pruža zapadna Europa. Zemlje u kojima su beneficije vrlo dobre su obično zemlje Skandinavije, Irska i Velika Britanija. Imigranti znaju da ne trebaju raditi jer će im država osigurati smještaj koji će im biti plaćen, te će im uz to biti plaćen i tečaj učenja jezika matične države u kojoj obitavaju. Prošle godine sam tako bio na studijima u gradu Århusu u Danskoj te sam se i sam mogao itekako uvjeriti u posljedice imigracije. U tom gradu kao i Kopenhagenu, domaći ''Anđeli pakla'' ratuju s bandama imigranata i to već otvoreno po ulicama pucajući iz vatrenoga oružja, jedni na druge i to usred bijela dana. Najveći i gorući problem je upravo taj da osobe koje dolaze iz Afrike i Azije u velikoj većini slučajeva nemaju gotovo nikakvoga poštovanja za zemlje u koje dolaze, kao i za ljude, kulturu, tradiciju i religiju koju nalaze u tim Europskim zemljama. Tako su silovanja švedskih žena od strane imigranata iz Afrike i Azije učestala, kao i napadi bandi imigranata na ljude u Švedskoj . Švedska javnost je time šokirana no teško da im se može stati na kraj. Kako sam boravio te i sam posjećivao Indiju, više puta sjećam se da sam primijetio, čuo i uvjerio se i sam što neke osobe u toj zemlji misle o zapadnjacima, a pogotovu ženama sa zapada. Načelna je filozofija da je žena sa zapada ''laka roba i prostitutka'' koja se rado nudi svakome. Naravno velika većina obrazovanih ljudi iz Indije ne misli tako, no osobe koje se kreću u nekim religijskim sektama i raznim tzv. religijskim zajednicama koje su nažalost vrlo rasprostranjene i po zapadu misle kako o ženama, tako i o zapadnjacima vrlo negativno. Najveći pomagači takvih primitivnih i vrlo zaostalih osoba i grupa su New Age pokreti na zapadu, koje uglavnom ne zanima vlastita kultura i tradicija a s njima i politički ekstremno lijevo orijentirane grupe koje se uz njih nalaze kao već standardni puž priljepak. Te osobe i grupe uglavnom provode svoje vrijeme mrzeći svoju vlastitu zemlju u kojoj su rođeni, dok na ljude koji su tradicionalno orijentirani gledaju posprdno te ih zovu neonacistima i desničarima te drugim raznoraznim pogrdnim imenima. Kao nekad i hippie generacija naravno i oni se vole grliti. Samo ovoga puta umjesto drveća grle ilegalne imigrante, puše s njima razne jeftine opojne droge i pričaju o anarhizmu. Što će se dogoditi pak s Hrvatskom u tome kontekstu ? Hrvatska je koliko čitam i čujem već preplavljena kineskim jeftinim proizvodima. Pročitao sam i ovo: ''prema statističkim podacima Kineskog ministarstva za trgovinu, ukupna vrijednost trgovinske razmjene između Kine i Hrvatske je od 1. do 10. mjeseca premašila milijardu i 456 milijuna dolara, što je za 9.3 posto više u odnosu na isti period 2007. godine. Kina je po obimu robne razmjene sedmi trgovinski partner Hrvatske.‘‘ Čitao sam da su i neki hrvatski političari već izrazili želju za uvozom jeftinije radne snage iz drugih zemalja. Znakovito je da te iste političare uopće ne zanima podatak, da je do nedavna u Hrvatskoj dijaspori postojao znatan broj ljudi koji su se željeli vratiti u svoju matičnu domovinu da u nju ulažu i rade u njoj. No kako vrijeme prolazi sve su manji i manji izgledi da se takvo nešto i dogodi u nekom masovnijem obliku. Hrvatska koja bi mogla i trebala biti jedan od lidera i po svojoj zemljopisnoj poziciji u centralnoj Europi te se i nametnuti (kao nekoć i Slovenija) svojim čvrstim i beskompromisnim diplomatskim stavom te svojom bogatom kulturom, naslijeđem i turističkom ponudom je danas u očima mnogih čak i ispod razine nekih zemalja koje se ne nalaze u Europi. Umjesto toga Hrvatska se miri sa svime što joj se servira iz Europske kuhinje. Dok Europa polako i sigurno gubi svoju kulturu, tradiciju i naslijeđe pod teretom loše imigracijske politike Hrvatska zahvaljujući nekim domaćim političarima ulazi polako i sigurno u novu zajednicu južnoslavenskih naroda, koja je već načelno kreirana u Bruxellesu. Hrvatska će ući u Europsku zajednicu i to je nepobitna činjenica, no samim time zemlje Zapadne Europe neće širom otvoriti svoja vrata i zvati Hrvate da dođu raditi kod njih. Kao i u slučaju Rumunjske i Bugarske raditi će se po sistemu odabira samo onih najsposobnijih. No i mene su već par puta upitali u dvije zemlje, da li će Hrvati ''pojuriti'' i doći za poslom u Veliku Britaniju , Irsku ili druge zemlje zapadne Europe kada postanu dijelom EU 2012 godine ? Odgovorio sam tada s ponosom ovako: ''Ne,neće. Hrvati premda imaju lošu trenutnu ekonomsku situaciju i loše političare koje uporno izabiru misleći da će se oni nekako promijeniti, gotovo u pravilu više vole i cijene svoju zdravu hranu, čisto more i kavu na jutarnjem suncu , nego odlazak u neku zemlju u kojoj bi mogli više zaraditi ili bolje živjeti. '' Ja i dalje u to vjerujem... AUTOR: Thor Einar Leichhardt Komentari (0) Napišite komentar Morate imati Facebook račun i biti prijavljeni da biste mogli poslati komentar.

