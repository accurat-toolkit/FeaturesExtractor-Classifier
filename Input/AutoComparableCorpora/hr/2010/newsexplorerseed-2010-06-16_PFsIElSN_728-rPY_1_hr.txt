Objavljeno: 15.06.2010 Iako je vrlo raznolika, u tuniškoj kuhinji prevladavaju ljuti okusi, no i lagana mediteranska kuhinja bogata ribom i plodovima mora. Bliznaci uživaju u jednom od tradicionalnih, tuniških jela cous-cousu Kada je gastronomija u pitanju Tunis se dijeli na dvije regije- primorsku i kontinentalnu. Tako u priobalnom području dominiraju laganija, mediteranska jela temeljena na ribi i plodovima mora, dok je sjeverni dio poznat po uzgoju povrća i voća. Kako u južnom, pustinjskom dijelu berberi uglavnom žive od stočarstva ono obiluje mesnim i mliječnim proizvodima. Općenito, u cijeloj tuniškoj kuhinji koristi se puno maslinovog ulja, jer je Tunis, naime, četvrti najveći proizvođač maslinovog ulja na svijetu. U Tuniškoj kuhinji osjeća se utjecaj antičkog doba, orijenta, prekomorske, španjolske i francuske kuhinje. Osim ove europske i orijentalne mješavine, kuhinja Tunisa prožeta je i pustinjskom, kulinarskom tradicijom. Za razliku od ostalih kuhinja Sjeverne Afrike, u Tuniškoj se kuhinji koriste uglavnom ljuti, orijentalni začini koji su zapravo nasljeđe nekad vladajuće civilizacije Arapa koji su im osim začina darovali i kavu. No, kako su kroz povijest brojne civilizacije kročile na tlo Tunisa, svatko od njih ostavio je svojeg utjecaja i na kuhinju. Tako su u doba antike Grci u Tunis donijeli masline i vino da bi puno kasnije Francuzi na tuniškom tlu oživjeli i vinogradarstvo. Osim umijeća pravljenja vina Francuzi su Tunižane naučili na bijeli kruh i kavu s mlijekom. Zahvaljujući nomadima Berberima, u Tunisu je izvorno nastao poznati specijalitet cous-cous. Osim ovog, danas širokog poznatog specijaliteta, Tunižani su zadržali i stare glinene tanjure i zdjele s poklopcima iz vremena drevnih, nomadskih plemena, u kojima i dan danas služe neka jela. Pored Feničana, Rimljana, Židova i Španjolaca koji su također ostavili svoj trag u tuniškoj kuhinji Talijani, posebice oni s daleke Sicilije, navikli su tunižane na makarone. Kako se u Tunisu ponašati za stolom? Objavi na Facebooku Tagovi cous cous, kuhinja, kuskus, ljut, povijest kuhinje, tradicionalna jela, tunis, začini

