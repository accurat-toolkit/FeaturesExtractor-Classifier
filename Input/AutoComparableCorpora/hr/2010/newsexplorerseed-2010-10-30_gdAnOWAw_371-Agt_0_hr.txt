Sjeverna i Južna Koreja razmijenile su vatru iz pješačkog oružja preko njihove utvrđene granice. Sjevernokorejski vojnici na granici (Foto: AP) Priopćila je to južnokorejska vojska, unatoč tome što je izgledalo da je posljednjih mjeseci popustila napetost između dviju zemalja. Rijetka razmjena vatre dogodila se dva tjedna prije susreta čelnika vodećih 20 svjetskih gospodarstava u južnokorejskoj prijestolnici Seulu, oko 100 kilometara južno od demilitarizirane zone. >> VIDEO: Impresivna vojna parada Sjeverne Koreje Južnokorejsko ministarstvo obrane u izjavi je reklo da niti jedan južnokorejski vojnik nije ranjen i da se nisu povećale 'neuobičajene aktivnosti na sjeveru'. Uzrok pucnjavi nepoznat Još nije poznato što je uzrok incidentu no u prošlosti je Sjeverna Koreja činila slične provokacije kada bi Južna Koreja bila domaćin važnih međunarodnih događaja. YTN televizija je rekla da nije vjerojatno da je Sjever namjerno zapucao preko granice samo nekoliko sati prije no što su se trebale prvi put sastati obitelji razdvojene u Korejskom ratu 1950. do 1953. godine. Sjevernokorejski graničar ispalio je dva hica prema južnokorejskoj promatračnici preko demilitarizirane zone a Jug je uzvratio s tri pucnja, rekao je dužnosnik združenog stožera. Južnokorejski časnik je rekao da nije primio nikakvu poruku sa Sjevera te da će u subotu na područje biti poslana UN-ova skupina. Incident se dogodio kod Cheorwona u istočnoj pokrajini Gangwon. (Hina) Vijesti / Svijet VIDEO: Čudom preživjeli strašan sudar 11.12.2010 / 11:01 Amerikanci testirali top koji ispaljuje projektil brzinom... 11.12.2010 / 10:41 Preživjela pad s 12. kata pa optužena za pokušaj samouboj... 11.12.2010 / 08:15 Richard Holbrooke završio u bolnici 11.12.2010 / 07:27 Skulptura stara 4.400 godina prodana za 16,8 milijuna dolara 10.12.2010 / 22:22 Oštećeni kruzer sretno uplovio u Argentinu 10.12.2010 / 21:01 Podijeli Pošalji komentar

