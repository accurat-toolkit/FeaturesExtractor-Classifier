Stanley Allen McChrystal (14. august 1954 -)[1] je general američke vojske.[2] Bio je komandant Međunarodnih snaga za bezbjednostnu oomioć (ISAF) i komandant Snaga SAD u Afganistanu (USFOR-A).[3][4] Prije toga je služio kao direktor Združenog štab od augusta 2008. do juna 2009. i kao komandant Združene komande za specijalne operacije od 2003. i 2008. godine, kada mu se pripisuju zasluge za likvidaciju Abu Musab al-Zarqawija, vođe Al-Qaede u Iraku, ali i kritike zbog zataškavanja okolnosti pogibije Pata Tillmana u prijateljskoj vatrri.[5] Za McChrystala se navodilo da je poznat po tome što govori ono što se drugi vojni vođe misle, ali se ne usude reći, a to se i navodilo kao razlog njegovog imenovanja na mjesto komandanta snaga u Afganistanu, koje je vodio od 15. juna 2009. do 23. juna 2010.[6] Nakon što je niz kritičkih u uvredljivih izjava na račun potpredsjednika Joea Bidena i drugih vladinih funkcionara od strane McChrystalovih pomoćnika objavljen u članku za časopis Rolling Stone,[7] McChrystal je opozvan u Washington gdje je predsjednik Barack Obama prihvatio njegovu ostavku.[8][9][10] Nakon sastanka je smijenjen s dužnosti, a britanski general-potpukovnik Sir Nicholas "Nick" Parker je preuzeo privremenu komandu nad ISAF-om u Afganistanu. Predsjednik Barack Obama je kao McChrystalovu zamjenu imenovao generala Davida Petraeusa a što treba formalno potvrditi Senat.[11][10] [uredi - уреди] Reference Dobavljeno iz "http://sh.wikipedia.org/wiki/Stanley_A._McChrystal" Kategorije: Rođeni 1954. | Žive ličnosti | Američki vojskovođe

