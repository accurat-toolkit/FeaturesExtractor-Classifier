I dok njemačka javnost zna o poteškoćama Deutsche Bahn AG-a u putničkom prometu, tjednik Der Spiegel objavljuje kako u teretnom prometu za koje je zadužena tvrtka u vlasništvu željeznice Schenker Rail, nije samo u poteškoćama već tamo vlada prava katastrofa. Naime, na vrhuncu gospodarske krize kad je teretni promet pao za čitavih 22%, željeznica je nužno konzervirala čak 50.000 teretnih vagona i ostavila ih stajati diljem Njemačke. Ali Željeznicu je iznenadio razmjerno brz gospodarski oporavak tako da tvrtki Schenker Rail propadaju poslovi jer ne stiže dovoljno brzo osposobiti svoje teretne vagone. Rđa u kočnicama Bildunterschrift: Großansicht des Bildes mit der Bildunterschrift: U lipnju 2009. je u Italiji za nesreću bio kriv - kotač!Problem je bila i duga i vlažna zima tako da se u kočionim cilindrima u mnogim vagonima stvorila rđa. Utoliko djelatnici moraju provjeravati svaki cilindar svakog vagona, a niti to nije dovoljno. Jer nakon nedavne strahovite nesreće u Italiji u Viareggiu koju je izazvao slomljeni kotač vagona, i Njemačka željeznica osobito provjerava, da nema nekih pukotina i zamjenjuje dotrajale kotače. Ali u pojedinim lokanim skladištima nema ni dovoljno novih kotača, što još više usporava osposobljavanje teretnih vagona. 180 kompozicija manje na šinama Bildunterschrift: Großansicht des Bildes mit der Bildunterschrift: U radionicama prednost imaju putnički vlakoviRazmjeri ovih nedostataka, tvrdi Der Spiegel, su golemi jer su i radionice prepune zbog problema s brzim putničkim vlakovima ICE. DB-u osobito nedostaje vagona za transport čelika, kombinirani teret i za zatvoreni transport automobila. Problema ima i s dispozicijom lokomotiva jer ni njih nema dovoljno. Samo u jednom danu u tjednu prije Uskrsa nedostajalo je i lokomotiva i vagona da bi se sklopilo oko 180 teretnih vlakova. U upravi koncerna, tvrde u Berlinu, su "spoznali problem" i velikom žurbom pokušavaju riješiti nedaću. Ali postoji i još jedan problem kojeg ističu u sindikatima. U silnim mjerama racionalizacije, proteklih se godina Željeznica oprostila od brojnih suradnika i zatvorila brojne pogone za održavanje vozila. Sada joj jednostavno nedostaje kapaciteta kako bi se ovaj problem riješio dovoljno brzo i da se ne naljute mušterije. Autor: A. Šubić (Der Spiegel, Reuters) Odg. ur.: Snježana Kobešćak

