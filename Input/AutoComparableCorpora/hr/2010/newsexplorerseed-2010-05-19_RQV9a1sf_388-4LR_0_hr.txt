Sjeverna Koreja priopćila je da će poduzeti vojnu akciju, ako Južna Koreja nastavi s povređivanjem njezina teritorijalnog mora uz zapadnu obalu Korejskog poluotoka. Južnokorejski artiljerci (Foto: Arhiva/AP) Dvije Koreje spore se oko morske granice u Žutom moru, području na kojem se u ožujku dogodio incident u kojem je potonuo južnokorejski ratni brod Cheonan, pri čemu je poginulo 46 mornara. Na temelju nalaza međunarodne istrage, službeni Seoul tvrdi da su sjevernokorejske snage torpedirale njezinu korvetu Cheonan, što Pjongjang odbija. Sjevernokorejski predsjednik Kim Jong-Il stavio je vojsku u stanje pripravnosti nakon što je Seul zaprijetio da će Sjeverna Koreja 'morati platiti cijenu' potapanja južnokorejskog broda, navode sjevernokorejski prebjezi. Naredba je izdana u četvrtak, na dan objave zaključaka međunarodne istrage koji izravno optužuju Sjever za taj izgred, rekla je udruga sjevernokorejskih prebjega sa sjedištem u Južnoj Koreji, North Korea Intellectual Solidarity (NKIS), kako su prenijeli južnokorejski mediji. Južnokorejske tajne službe rekle su da će provjeriti tu informaciju. Kako navodi NKIS, zamjenik sjevernokorejskog ministra za nacionalnu obranu O Kuk-Ryol izjavio je za radio da je Kim Jong-Il stavio vojsku u stanje pripravnosti. 'Amerika i Južna Koreja žele nam se osvetiti uvlačeći nas u izgred s brodom Cheonan. To je urota Amerike, Japana i Južne Koreje kako bi nas izolirali i uništili', rekao je ministrov zamjenik, po izvoru koji navodi NKIS. >> Koreje prijete prekidom primirja Policija i pričuvni vojni sastav dobili su naredbu da obuku odore. Južnokorejski predsjednik Lee Myung-Bak najavio je u ponedjeljak prekid trgovinskih veza sa Sjeverom Korejom. No i dalje će se slati humanitarna pomoć za djecu i pomoć za rad industrijskog kompleksa Kaesonga koji je na sjeveru, ali ga financira Seul. Južna Koreja će usto za sjevernokorejske trgovačke brodove zatvoriti pomorske koridore na jugu. Sjeverna Koreja odbacuje bilo kakvu odgovornost za izgred i tvrdi da je Seul 'podmetnuo' dokaze te da su dvije zemlje sada 'nadomak rata'. (Hina) Vijesti / Svijet WikiLeaks: Uhićen haker zbog napada na stranice tužiteljstva 11.12.2010 / 23:07 Obama izrazio žaljenje stranim čelnicima zbog WikiLeaksa 11.12.2010 / 22:53 Prosvjed za prava životinja s njihovim lešinama u rukama 11.12.2010 / 22:14 Stockholm: U dvjema eksplozijama 1 poginuli, 2 ozlijeđenih 11.12.2010 / 22:08 Vatikan upozorava na vjerodostojnost informacija s WikiLe... 11.12.2010 / 20:02 Snježne oluje izazvale prometni kolaps: Nestao jedan turist 11.12.2010 / 18:54 Podijeli Pošalji komentar

