Foto: Radio Koprivnica U Koprivnici su u finalu kupa za juniore gostovali Križevci. Prvoligaški sastav Slaven Belupa nadigrao je goste u gotovo svim elementima igre, osim u efikasnosti. Dovoljno je samo reći da su od 10 situacija za postizanje gola (100% šanse), realizirali samo tri. S obzirom na to da su ih domaćini potpuno nadigrali, ukupnim rezultatom od 3:1, Križevci mogu biti prezadovoljni. Samo na početku utakmice bilo je malo neizvjesnosti, pa i straha da se Slavenu ne ponovi prošla godina kada ih je ekipa Križevaca izbacila iz Kupa. Većina igrača početnog sastava Slavena nastupila je na toj utakmici i dobro se sjećaju svih neugodnosti koje su im priredili Križevci. Upravo na toj utakmici isplivali su na površinu mnogi problemi u školi nogometa. Tada je bilo najjednostavnije svu krivicu svaliti na igrače, te su kao posljedica, 5 igrača bili istjerani iz kluba. Posljedice su se vukle kroz cijelu sezonu, da bi se stvari dovele na mjesto tek dolaskom Josipa Omrčena Čeke na čelo škole. Nismo sigurni da se zaostali korijeni loše politike rada sa mladima, nisu i dalje zadržali, jer se dovode neprovjereni igrači za koje se već sada vidi da nemaju što tražiti u klubu, te da nemaju nikakvu perspektivu ni za juniore a apsolutno ne za seniorski sastav, pa ni kao potencijal. FINALE KUPA ŽUPANIJE ZA JUNIORE SLAVEN BELUPO : KRIŽEVCI 3:1 (2:1) KOPRIVNICA - Gradski stadion, teren s umjetnom travom. Sudac: Jalžabetić (Koprivnica). SLAVEN BELUPO: Breški, Martinčić, Picig, Jozukić (od 46. Radotović), Sabol, Potroško (od 44.Geng), Takač (od 58. Herent), Bubnjić, Drvarić, Kuprešak (od 58. Maljak), Horvatinović (od 46. Abramović). TRENER: Josip Omrčen čeko KRIŽEVCI: Kovačić, Miklin (od 47. Čakalić), Blagaj, Selanec , Štimac, Lacković, Lepčić (od 83. Horvat), Jakšinić (od 79. Gotić), Vedriš, Korenika, Orejaš (od 79. Radić). TRENER: Antun Bednaić. STRIJELCI: 1:0 Kuprešak (35), 2:0 Horvatinović (41), 2:1 Vedriš (43), 3:1 Drvarić (67) Utakmica je počela velikom prilikom u 5. minuti za goste kopji su lako mogli povesti sa 1:0. Igra se prvih pola sata odvijala po sredini terena uz blagu inicijativu Slavena, ali bez ikakvih ozbiljnijih akcija. Uzbuđenja su počela u 35 minuti. Prvu priliku za pogodak imao je Bubnjić, čiji udarac vrlo dobri golman gostiju, Kovačić, brani, ali na odbijenu loptu natrčava Kuprešak i šalje je u mrežu kraj golmana koji nije uspio odmah ustati i još jednom obraniti gol. Ovim golom Slaven ne samo da je poveo sa 1:0, nego je počeo puno konkretnije igrati, te već za nekoliko mjnuta stvaraju novu veliku prigodu za gol. Loptu je iz izgledne prigode pucao danas posebno inspirirani Picig, ali je njegov odličan udarac golan obranio i izbio u korner. Nova velika prigoda Slavenu se ukazala iz tog kornera. Lopta je išla ravno na glavu neometanom stoperu Jozukiću, ali je on šalje pokraj stative. U 41. minuti Horvatinović uspješno realizira svoju jedinu šansu na utakmici i Slaven dolazi u vodstvo od 2:1. Stoper Slavena Jozukić , koju minutu prije poluvremena, neoprezno gubi loptu u svom šesnaestercu, a u 100% šansu dolazi Korenika. Golman Breški brani njegov udarac, a odbijena lopta ponovo dolazi do Korenike, koji iz ponovljenog pokušaja smanjuje na 2:1, s kojim rezultatom se odlazi na odmor. Već na startu drugog poluvremena Križevci su mogli izjednačiti, ali prizeman udarac Orejaša brani Breški. To je bilo sve što su igrači Križevaca prikazali. Do kraja utakmice igrao je samo Slaven i stvarao prilike. U drugom poluvremenu Slaven je imao pregršt pravih prigoda za postizanje golova ali su igrači u odlučnim situacijama iskazali pravi repertoar nespretnosti i promašaja. Tako u 50. minuti nakon odličnog centaršuta Kuprešaka, Drvarić glavom ne postiže pogodak, već mu Kovačić loptu izbija u korner. Izvodi ga opet Kuprešak i pogađa u glavu visokog stopera Slavena, Sabola, koji neometan ne uspijeva zatresti mrežu. Ipak već u 57. minuti Slaven povisuje rezultat na 3:1. Po lijevoj strani probio se Picig, i nakon njegovog izvanrednog centaršuta, Drvariću nije bilo teško podmetnuti nogu i savladati nemoćnog Kovačića. U 65. minuti sa 40 metara Abramović ide sam samcat prema golmanu, ali mu lopta bježi nakon početničkog „vođenja" lopte. Praktično ju je dodao golmanu. Nevjerojatno! Za nekoliko minuta se u idealnoj poziciji našao Drvarić, ali on barem puca po golu, iako traljavo, tako da golmanu nije bilo teško obraniti. U 76. minuti u šesnaestercu Križevaca lopta u gužvi iznenada dolazi na 12 metara do usamljenog Herenta koji je šalje preko gola. Već minutu nakon toga novu šansu za pogodak ne koristi Maljak. Ipak, do kraja utakmice vidjeli smo još jedan izvanredan udarac Bubnjića, koji je sa 30 metara potegnuo pravi projektil koji je nažalost završio u gredi, od kopje se lopta odbila daleko u polje. Županijski pehar zasluženo je na kraju utakmice podigao kapetan Slaven Belupa, Sabol. Slijedeću utakmicu 3. kola Prve HNL, Slaven Belupo igra u srijedu, 8. rujna, u Koprivnici, a u goste dolaze kadeti i juniori Dinama. Biti će to prava prigoda da se vidi imaju li Slavenaši snage i umješnosti za veće domete. Inače su utakmice 2 kola, u Zaprešiću kod Intera, na njihov zahtjev odgođene za 22. rujna 2010. Otvaranja: 362 Komentari (0) RSS feed komentara Napišite komentar Prikaži/Sakrij formu za unos Morate biti prijavljeni da biste mogli poslati komentar. Molimo vas da se registrirate ukoliko nemate već otvoren korisnički račun.

