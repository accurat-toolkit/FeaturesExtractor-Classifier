Autor: Miroslav Kuskunović Objavljeno: 07.04.2010 Posljednji podaci Hrvatske narodne banke pokazuju da je inozemni dug na kraju 2009. bio 44,6 milijardi eura ZAGREB - Prema posljednjim podacima HNB-a, bruto inozemni dug Republike Hrvatske na kraju 2009. iznosio je 44,6 milijardi eura, što je milijardu eura više nego na kraju studenog, odnosno 4,6 milijardi eura ili 11,6 posto više nego na kraju 2008. godine. Udio duga u BDP-u popeo se na 98,5 posto. VEZANE VIJESTI Vijesti Rast duga svih sektora Tijekom 2009. rastu inozemnog duga pridonio je rast duga svih sektora, osim središnje banke, iako je dinamika rasta prema kraju godine znatno usporena, stoji u RBA analizi. Budući da je istodobno s rastom inozemnog duga vanjskotrgovinska aktivnost padala, znatno je pogoršan odnos inozemnog duga i izvoza roba i usluga, pa je udio inozemnog duga u izvozu roba i usluga porastao na 276 posto, a 2008. je iznosio 197,2 posto. Manje stope rasta Inozemni dug ostalih sektora, koji ima najveći udio u ukupnom inozemnom dugu, na kraju prosinca je iznosio 21,4 milijarde eura, što je 1,6 milijardi eura ili 7,9 posto više nego na kraju prosinca 2008. godine. Time je rast vanjskog duga ovog sektora znatno usporen, tvrde analitičari RBA. Naime, do druge polovice 2008. godine dug je ubrzano rastao pa je dosegnuo stopu rasta od 50 posto. Kako su krajem 2008. inozemni izvori postali teže dostupni, a lani uslijedila kontrakcija domaćeg gospodarstva, inozemni dug ostalih sektora bilježio je sve manje stope rasta. Broj preporuka: 1 Objavi na Facebooku Više o... FACEBOOK KOMENTARI

