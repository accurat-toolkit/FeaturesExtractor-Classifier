U pismu glasnogovornika Jerusalemske patrijaršije se Dodikovo pripisivanje izjava jerusalemskom patrijarhu kvalificira kao "sramotno i neosnovano" Fena 02/09/2010. Dodik: Premijer RS, pjevač turbo-folka, folirant Glasnogovornik Ortodoksne crkve u Jerusalemu u ime patrijarha Teofila III demantirao je i negirao tačnost navoda Milorada Dodika iznesenih na konferenciji za štampu u Banjoj Luci nakon posjete Izraelu, javila je danas Mina. Zvanični glasnogovornik Jerusalemske patrijaršije Issa Elias Issa Musleh u pismu Ambasadi Palestine u Sarajevu ističe da se patrijarh začudio i osudio izjave Milorada Dodika "njihovu formu i sadržinu kao i temu, posebno zato što njegova eminencija predvodi Ortodoksnu crkvu, majku svih crkava, i vodi računa o svom pozvanju, svojim sljedbenicima i svom stadu". Nadalje, u pismu se Dodikovo pripisivanje izjava jerusalemskom patrijarhu kvalificira kao "sramotno i neosnovano", i moli palestinski ambasador da "uime Ortodoksne crkve u Jerusalemu, i uime njegove eminencije" objasni ovo pitanje nadležnim u Bosni i Hercegovini, izražavajući nadu da se slične stvari neće ponavljati. Milorad Dodik na konferenciji za novinare u Banjoj Luci 18. augusta 2010. izjavio je da mu je tokom posjete Izraelu "patrijarh jerusalemski Teofil III prenio da se nekoliko puta sastao s reisu-l-ulemom Mustafom Cerićem koji mu je objasnio da je BiH zemlja Bošnjaka i da oni koji to ne prihvataju mogu otići iz ove zemlje", saopćila je Služba za odnose s javnošću Rijaseta Islamske zajednice u Bosni i Hercegovini, prenosi Mina. Objavio/la haler u 22:20, 0 komentar(a), print, #

