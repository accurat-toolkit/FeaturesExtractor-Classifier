Vrijeme: 02. studeni 2010., u 19:00 sati FOTO KLUB POREČ I PUČKO OTVORENO UČILIŠTE POREČ I ovog utorka, 02. studenog 2010. godine u 19,00 sati u foajeu Kazališta, Foto klub Poreč i Pučko otvoreno učilište Poreč organiziraju, u sklopu tečaja fotografije, predavanje na temu “Otvor Blende”. Naša sugrađanka Jelena Prekalj pripremila nam je vrlo interesantno predavanje u kojem će nam prezentirati važnost otvora blende, dubinske oštrine, te njihovu primjenu sa ciljem ostvarenja što kvalitetnije fotografije. Pozivamo Vas da se pridružite našem Foto klubu i ovog utorka u 19,00 sati, te da se uključite u ovu besplatnu edukaciju koju Vam poklanjaju Vaši sugrađani, zaljubljenici u fotografiju. KINO Vrijeme: 05. i 06. studenog 2010., u 19:30 sati MACHETE Redatelji: Ethan Maniquis, Robert Rodriguez Uloge: Lindsay Lohan, Robert De Niro, Jessica Alba Trajanje: 105 min Sinopsis: Machete, bivši meksički federalac, unajmljen je da ubije senatora. No kad na zadatku otkrije da mu je namješteno i da je sve zapravo klopka on jedva preživi. Kreće u osvetu. Uz malenu pomoć svog prijatelja Cheec Marina koji je postao svećenik i zakleo se na miroljubivost. Ukoliko ne želite stradati svakako ćete se kloniti te dvojice momaka! Vrijeme: 20. i 21. studeni 2010., u 19:30 sati JEDI, MOLI, VOLI Redatelj: Ryan Murphy Uloge: Julia Roberts, Javier Bardem Trajanje: 139 min Sinopsis: Liz Gilbert (Roberts) je imala sve o čemu bi suvremena žena trebala sanjati: muža, kuću, uspješnu karijeru – no ipak, poput mnogih drugih, osjećala se usamljenom, izgubljenom i potrazi za onim što zapravo želi od života. Upravo razvedena i na raskrižju, Gilbert odluči napustiti svoju sigurnu poziciju, riskirati sve da bi promijenila svoj život, te kreće na putovanje po svijetu u pokušaju da pritom otkrije sebe. Na svojem putovanju otkriva pravi užitak hrane u Italiji, snagu molitve u Indiji, te, konačno i neočekivano – unutarnji mir i pravu ljubav na Baliju. Temeljeno na besteleru Elisabeth Gilbert. Vrijeme: od 10. do 13. studenog 2010. POREČDOX Međunarodni festival dokumentarnog filma u produkciji Pučkog otvorenog učilišta Poreč. Festival dokumentarnog filma održava se prvi put u Poreču sa željom da postane tradicija svake godine u tom periodu. Tijekom festivala bit će prikazani sljedeći filmovi: ČOVJEK NA ŽICI, dokumentarni film 10. studenog 2010. u 18:30 sati 13. studenog 2010. u 20:30 sati Redatelj: James Marsh Trajanje: 90 min Velika Britanija, 2008. Sinopsis: Kako snimiti dinamičan dokumentarac o događaju starom više od trideset godina? Redatelj James Marsh za sobom ima tako bizarne poduhvate kao što je cjelovečernji film o ishrani Elvisa Presleya, tako da mu nije bilo teško povezati intervjue, arhivske materijale i dramske rekonstrukcije u film koji se prati poput najnapetijeg trilera. A o čemu se radi? O”umjetničkom zločinu stoljeća’. Stariji će se možda sjetiti da je 7.8.1974. između tornjeva-blizanaca Svjetskog trgovackog centra izvjesni Philippe Petit razapeo žicu i na njoj balansirao i plesao punih sat vremena dok nije uhićen…U dokumentarcu kojeg su na Sundanceu nagradili i publika i žiri, ikonoklast koji je nadživio ikonu nakon 34 godine objašnjava kako mu je to uopće pošlo za rukom. Nagrade: 2009./ACADEMY AWARDS – OSCAR – najbolji dugometražni dokumentarac, 2008./SUNDANCE FILM FESTIVAL – glavna nagrada i nagrada publike, 2008./ LOS ANGELES, Critics association – najbolji dokumentarac, 2008/ OUTSTANDING BRITISH FILMS – BAFTA Award, NATIONAL BORD OF REVIEW – najbolji dokumentarac ENGLESKI KIRURG, dokumentarni film 10. studenog 2010. u 20:30 sati 13. studenog 2010. u 18:30 sati Redatelj: Geoffrey Smith Trajanje: 94 min Velika Britanija/Ukrajina, 2007. Sinopsis: Kako je to kad čovjek ima kiruršku vještinu poput Boga, a mora se boriti sa svojom vlastitom ljudskošću? Kako je to uspjeti spasiti nečiji život, a ipak doživjeti neuspjeh? Snimljen u ukrajinskoj bolnici punoj očajnih bolesnika i improvizirane opreme, “Engleski kirurg” intimni je portret neurokirurga Henryja Marsha koji se susreće s dilemama vezanim uz odnos liječnika i pacijenata. “Moj je sin kao beba imao tumor na mozgu i ja sam očajnički tražio pomoć za njega. Jednostavno ne mogu ne pomoći drugima kojima je takva pomoć potrebna.” Uz originalni soundtrack Nicka Cavea i Warrena Ellisa, “Engleski kirurg” otvoreno se suočava s moralno-etičkim problemima koji se tiču sviju nas. I sve to u zemlji po imenu Ukrajina, koja pokušava učiniti isto… Nagrade: 2008. / HOTDOCS, Toronto, Kanada – Najbolji dugometražni dokumentarac, SILVERDOCS, Silver Spring, Maryland – Najbolji dugometražni dokumentarac EXPRESSION EN CORTO, Guanajuato, Meksiko – Najbolji dugometražni dokumentarac SHEFFIELD DOC/FEST – Nagrada publike (Most Popular Audience Film) 4 SCREENS EUROPEAN FESTIVAL, Pariz, Francuska – Zlatni ekran (Gold Screen) 2009. ZAGREBDOX, Zagreb, Hrvatska – Nagrada publike DOCUDAYS, Kijev, Ukrajina – Nagrada publike / ZALJEV, dokumentarni film 11. studenog 2010. u 18:30 sati 12. studenog 2010. u 20:30 sati Redatelj: Louie Psihoyos Trajanje: 91 min SAD, 2009. Sinopsis: Svi koji vjeruju da dokumentarni filmovi mogu ispraviti nepravdu moraju pogledati ovaj “eko-triler”. Šezdesetih godina prošlog stoljeća, Richard O’Barry, vodeći svjetski dreser delfina, radio je na popularnom filmu Fliperu. Kada mu je jedan od delfina uginuo na rukama, shvatio je da je dio njegove karijere posvećen dresuri bio greška i da životinje imaju pravo na slobodu kao i ljudi. Odlučio je da neće odustati dok i posljednjeg delfina ne vrati u prirodno stanište. Film Zaljev, u režiji vrhunskog podvodnog fotografa Louiea Psihoyosa, predstavlja nevjerojatnu priču o tome kako se Psihoyos, O’Barry i odabrana ekipa aktivista, filmskih stvaraoca i ronioca zaputila u misiju da prodru u skriveni zaljev u Japanu i saznaju istinu o mračnoj i smrtonosnoj tajni. Misterije koje otkrivaju predstavljaju samo vrh ledenog brijega. Nagrade: Pobjednik više od 50 prestižnih internacionalanih filmskih festivala, među njima: 2010. / ACADEMY AWARDS – OSCAR – Najbolji dugometražni dokumentarac, 2009./ SUNDANCE FILM FESTIVAL – Nagrada publike, 2009./ HOT DOCS FILM FESTIVAL – Nagrada publike 2009./ SILVER DOCS FILM FESTIVAL – Nagrada publike 2009./ SYDNEY FILM FESTIVAL – Nagrada publike, 2009./ IDFA – Nagrada publike, 2009./ LOS ANGELES – FILM CRITICS ASSOCIATION – Najbolji film, 2009./ TORONTO – FILM CRITICS ASSOCIATION- Najbolji dokumentarac RIP:A REMIX MANI, dokumentarni film 11. studenog 2010. u 20:30 sati 12. studenog 2010. u 18:30 sati Redatelj: Brett Gaylor Trajanje: 80 min Kanada, 2008. Sinopsis: U filmu ‘RIP: A Remix Manifesto’ web aktivist i redatelj Brett Gaylor istražuje probleme autorskih prava u informatičkom dobu koji razbijaju medijski obzor 20. stoljeća i uklanjaju zidove između korisnika i proizvođača sadržaja. Glavni je protagonist filma Girl Talk, glazbenik koji je na vrhu svih ljestvica zahvaljujući svojoj sempliranoj pjesmi. No, je li Girl Talk ideal moći običnih ljudi ili Čarobni Frulaš piratstva? U filmu su i osnivač Creative Commonsa, Lawrence Lessig, brazilski ministar kulture Gilberto Gil i kritičar pop kulture Cory Doctorow. Od prvog dana to je participativan medijski eksperiment, a Brett dijeli svoj sirovi materijal na opensourcecinema.org gdje ga svi mogu remiksirati. Metoda filma kao miksa dopušta svim remiksima da budu njegov sastavni dio. Nagrade: 2008./ FESTIVAL DU NOUVEAU CINÉMA MONTRÉAL – Posebno priznanje žirija, 2008. FILMSKI FESTIVAL U WHISTLERU – Nagrada publike Cadillac, 2008./ IDFA -Nagrada publike Dioraphte 2010./ FESTIVAL DOKUMENTARNOG FILMA – Nagrada publike za najbolji strani dokumentarac, 2008. FILMSKI FESTIVAL ANN ARBOR – Nagrada publike Edward Jone Vrijeme: 26. i 27. studeni 2010., u 19:30 sati POSLJEDNJI EGZORCIZAM Redatelj: Daniel Stamm Uloge: Patrick Fabian, Ashley Bell trajanje: 87 min Sinopsis: Nakon godina varanja vjernika i uzimanja novca za provođenje egzorcizma, Cotton želi očistiti savjest i sve razotkriti pred kamerama. Filmska ekipa putuje u ruralni dio Louisiane, na farmu Louisa Sweetzera, fundamentalnog vjernika koji tvrdi da mu je kćer Nell opsjednuta. Nell se svakog jutra budi u krvi životinje zaklane na farmi, ali se ničega ne sjeća. Louis je uvjeren kako samo obred egzorcizma može pomoći njegovoj kćeri. Vrijeme: 03. studeni 2010., u 19:30 sati OSNOVNA GLAZBENA ŠKOLA” SLAVKO ZLATIĆ” U srijedu, 03. studenog 2010. godine u 19,30 sati u Kazališnoj dvorani, Pučkog otvoreno učilište Poreč, Osnovna glazbena škola „Slavko Zlatić“ i Udruga MOT 08, organiziraju Dobrotvorni koncert za malu vilu Maju. Ulaz na koncert je slobodan, s time da će nazočni imati priliku dati novčani prilog za pomoć u liječenju male vile Maje Ladenlajter u klinici u Njemačkoj. KAZALIŠTE Vrijeme: 04. studenog 2010., u 20:00 sati MONODRAMA “ISPIT SAVJESTI” Monodramu će izvesti Rober Kurbaša, a u kazališnoj dvorani Pučkog otvorenog učilišta Poreč. Monodrama “Ispit savjesti” izbor je iz proznih tekstova našega velikoga pjesnika Tina Ujevića. U drami se glumac na sceni, u osobnome obraćanju, ali i u obraćanju samoj publici, dotiče većine tema koje zanimaju suvremenoga čovjeka. U tomu kolažu, od sedamdesetak minuta, koliko predstava traje, glumac doživljava svojevrsnu katarzu pokušavajući materijalizirati misli našega barda te doznati odgovore na pitanja koja si nameće; poput religije, politike, odnosa između muškarca i žene itd. Cijena ulaznice: 50,00kn Ulaznice u pretprodaji mogu se kupiti od utorka do četvrtka od 8-13 sati u uredima Pučkog otvorenog učilišta Poreč, a na dan predstave na blagajni kazališta sat vremena prije početka iste. KONCERT Vrijeme: 19. studeni 2010., u 19:00 sati “KVARNER LIT JE VEĆ PASALO” U petak, 19. studenog 2010. godine u 19,00 sati u kazališnoj dvorani Pučkog otvoreno učilište Poreč, održat će se koncert povodom 40. godišnje karijere Sergia Pavata – «Kvarner lit je već pasalo». ZAVIČAJNI MUZEJ POREŠTINE Vrijeme: 18. studeni 2010., u 19:00 sati Predavanje Vltave Muk, BAŠTINIMO NAŠE LEGENDE Svečana dodjela Nagrade Sv. Maura Nagradu će uručiti gradonačelnik Grada Poreča S posebnim zadovoljstvom izvješćujemo Vas da je ovogodišnji dobitnik Nagrade Sv. Mauro Petar Pahović Povjerenstvo za dodjelu Nagrade Sv. Mauro je temeljem Odluke o priznanjima Grada Poreča i Odluke o kriterijima i uvjetima za dodjelu nagrade Sv. Mauro te objavljenog Poziva za predlaganje kandidata i prispjelih prijava, zasjedalo 10. studenoga 2010. godine i donijelo gornju odluku. Nagrada se dodjeljuje povodom blagdana Sv. Maura osobama koje su svojim radom dale doprinos od istaknutog značaja za žitelje ovog područja ili rezultati njihovog rada čine trajne kulturne vrijednosti na području Grada Poreča Vrijeme: 24. i 25. studeni 2010., u 19:00/17:30 sati Pučko otvoreno učilište Poreč, Osnovna glazbena škola «Slavko Zlatić» upriličit će: U srijedu, 24. studenog 2010. godine u 19,00 sati KONCERT ZAHVALE svim dobrim ljudima koji su pomogli u humanitarnoj akciji „Za malu vilu Maju“. Koncert će održati Martina Cukrov, na klaviru u Kazališnoj dvorani Pučkog otvorenog učilišta Poreč, Narodni trg 1. Na programu su dijela W. A. Mozarta, F. Chopina i S. Rahmanjinova U četvrtak, 25. studenog u 17,30 sati Koncert podrške učenicima za 48. Državno natjecanje komornih sastava u Opatiji i 6. Međunarodno natjecanje „Ars Nova“ u Trstu, u Koncertnoj dvorani Osnovne škole «Vladimir Nazor» Vrsar, Rade Končara 72. Na koncertu će sudjelovati učenici Nina Bauk, Edi Hrelja, Mirna Marković, Dora Karamatić, Donata Vukadinović, Marko Popović i Rebecca Finderle. IZLOŽBA Vrijeme: 20. studeni 2010., u 11:00 sati IZLOŽBA “200 GODINA LOUISA BRAILLEA” Mala galerija, Narodni trg 1 U organizaciji Pučkog otvorenog učilišta Poreč, a u suradnji sa zagrebačkim Tiflološkim muzejem u subotu 20. studenog 2010. godine s početkom u 11 sati održat će se otvorenje izložbe “200 godina Louisa Braillea”. Izložba govori o značaju Brailleova otkrića i djelu Vinka Beka, prvog hrvatskog tiflopedagoga, a prvi je put predstavljena 2009. godine u Tiflološkom muzeju kada se u cijelom svijetu obilježavala 200. godišnjica rođenja toga izumitelja reljefnoga pisma za slijepe. Izložba će biti otvorena do 11. prosinca 2010. godine, 10 – 12 i 16 -18 sati (nedjeljom zatvoreno). Više... | Nema komentara | 8. studeni 2010

