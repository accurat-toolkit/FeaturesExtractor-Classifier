Pogled na Međunarodnu svemirsku postaju s Space Shuttlea Discovery. (STS-131) Amblem Međunarodne svemirske postaje Mjesto lansiranja Kennedy Space Center Baikonur Cosmodrome Pad iz orbite 2 km/mjesec NSSDC ID http://nssdc.gsfc.nasa.gov/nmc/masterCatalog.do?sc=1998-067A Masa 344.378 kg Napajanje Solarne ploče Orbitalni elementi Inklinacija 51,6419 Orbitalni period c.91 minuta Reference [1][2][3][4][5][6] Ovaj okvir: vidi • razgovor • uredi Međunarodna svemirska postaja (eng. International Space Station - ISS) međunarodno je razvijena istraživačka postaja koja se trenutačno sastavlja u Zemljinoj nižoj orbiti. Radovi na sastavljanju u svemiru započeli su 1998. s planiranim završetkom do 2011. Postaja će u operativnoj uporabi ostati najmanje do 2020. S masom većom od bilo koje prethodne svemirske postaje, ISS je moguće vidjeti golim okom sa Zemlje[7], te je od 2010. najveći umjetni satelit u Zemljinoj orbiti.[8] Služi kao istraživački laboratorij s mikrogravitacijskim uvjetima u kojima posada izvodi eskperimente s područja biologije, ljudske biologije, fizike, astronomije i meteorologije.[9][10][11]Postaja ima jedinstveno okruženje za testiranje sustava svemirskih brodova koji će se koristiti za misije na Mjesec i Mars.[12] Postajom upravljaju Expedition posade te je trajno naseljena od 2. studenog 2000. što predstavlja neprekidnu ljudski prisutnost u svemiru više od 9 godina.[13] Od 17. travnja 2010. na postaji boravi posada Expedition 23.[14] Postaja je "sinteza" više svemirskih projekata koji uključuju američki Freedom, sovjetski/ruski Mir-2, europski Columbus i japanski Kibō.[15][16] Budžetna ograničenja su dovela do spajanja ovih projekata u jedan multi-nacionalni program.[15] Projekt Međunarodne svemirske postaje započet je 1994. s Shuttle-Mir programom,[17] te je prvi modul (Zarya) nove postaje lansirala Rusija 1998.[15] Sastavljanje se nastavlja dok moduli pod pritiskom, vanjski nosači i ostale komponente stižu američkim Space Shuttleom i ruskim raketama Proton i Soyuz.[16] Postaja se održava u orbiti na visini od 278 km do 460 km, pritom se gibajući prosječnom brzinom od 27.724 km/h.[18] Upravljana kao zajednički projekt između pet sudjelujućih svemirskih agencija, sekcijama postaje upravljaju kontrole misije: NASA-e (SAD), RKA (Rusija), JAXA-e (Japan), CSA (Kanada) i ESA-e (Europa).[19][20] Vlasništvo i uporaba svemirske postaje regulirano je međunarodnim ugovorima i sporazumima[21] koji Rusiji omogućuju da zadrži puno vlasništvo nad svojim modulima[22] dok se ostatak postaje dijeli na ostale zemlje.[21] Financiranje, istraživačke mogućnosti i tehnički dizajn ISS programa često su kritizirani zbog visoke cijene koja varira od 35 do 100 milijardi dolara.[23][24] Sadržaj [uredi] Svrha Prvenstveno istraživački laboratorij, ISS nudi prednosti nad drugim svemirskim letjelica poput NASA-inog Space Shuttlea zato što je napravljena kao dugoročna platforma u svemiru gdje se provode dugotrajne studije.[8][25] Prisustvo stalne posade omogućuje direktno promatranje, nadopunjavanje, popravljanje i zamjenjivanje eksperimenata i komponenti same postaje. Znanstvenici na Zemlji imaju brz pristup podacima posade u svemiru što im omogućuje brzo modificiranje ili pokretanje novih eksperimenata - nešto što nije moguće u specijaliziranim letjelicama bez posade.[25] Posade, koje na postaji borave po više mjeseci, obavljaju znanstvene eksperimente svaki dan.[9][26] Do završetka rada Expedition 15 posade, na postaji je izvedeno 138 značajnih istraživanja,[27] te se znanstvena otkrića, na poljima od osnova znanosti do potpuno novih istraživanja, objavljuju svaki mjesec.[12] ISS omogućuje (sa svojom lokacijom u relativnoj sigurnosti Zemljine orbite) testiranje svemirskih sustava koji će biti potrebni za dugoročne misije na Mjesec i Mars. Pruža iskustvo u održavanju i popravljanju sustava u svemiru što će biti ključno u upravljanju svemirskim brodovima na dužim putovanjima. [uredi] Znanstveno istraživanje Usporedba između vatre na Zemlji (lijevo) i vatre u mikrogravitacijskim uvjetima kakvi vladaju na ISS-u (desno). ISS predstavlja platformu na kojoj se mogu provoditi različiti eksperimenti koji zahtjevaju neobične uvjete kakvi vladaju na postaji. Glavna područja istraživanja su svemirska medicina, životne znanosti, fizikalna znanost, astronomija i meteorologija.[9][10][11] Autorizacijskim aktom iz 2005., NASA je odredila američki segment postaje kao nacionalni laboratorij s ciljem povećanja uporabe ISS-a od strane drugih federalnih agencija i privatnog sektora.[28] Istraživanja na ISS-u otkrivaju nam nove činjenice oko posljedica dugotrajnog boravka u svemiru. Tako se trenutačno proučavaju mišićna atrofija, osteoporoza i pomicanje fluida, na osnovu čijih bi rezultata mogli zaključiti da li su kolonizacjia svemira i dugotrajni svemirski letovi mogući. Prema podacima dobivenim do 2006., gubitak koštane mase i mišćna atrofija sugeriraju nam da postoji veliki rizik od fraktura i problema s kretanjem nakon što bi astronauti sletjeli na neki planet uslijed dugotrajnog među-planetarnog puta (kao što je npr. šestomjesečni put do Marsa).[29][30] Važnija medicinska istraživanja se odvijaju preko "Nacionalnog instituta za svemirska i biomedicinska istraživanja" (eng. National Space and Biomedical Research Institute). Posebno je istaknuta studija u kojoj astronauti navođeni od stručnjaka na Zemlji, izvode preglede ultrazvukom. Tu se posebno uzima u obzir dijagnoza i liječenje bolesti u svemiru budući da se u posadi postaje često ne nalaze liječnici. Predviđa se da će ovaj način pregleda "iz daljine" pronaći primjenu i na Zemlji, posebno u ruralnim područjima gdje stručna pomoć nije dostupna.[31] [uredi] Struktura [uredi] Sastavljanje Sastavljanje Međunarodne svemirske postaje, veliki pothvat u svemirskoj arhitekturi, započeo je u studenom 1998.[2] Astronauti spajaju komponente postaje kroz svemirske šetnje. Do 27. studenog 2009., obavili su ih 136, provedevši 849 sati izvan letjelice u zadatcima sastavljanja i održavanja postaje. Sastavljanje postaje Prvi segment ISS-a, modul Zarya, u svemir je lansiran 20. studenog 1998. pomoću ruske Proton rakete. Dostavljen pomoću Space Shuttlea (STS-88), modul Unity pridružio mu se dva tjedna kasnije. U srpnju 2000. postojećoj konfiguraciji je dodan ruski modul Zvezda što je postaji omogućilo trajnu posadu od tri člana. Prva posada, Expedition 1, na postaju je došla u studenom 2000. pomoću Soyuza TM-31. Sljedeće dvije godine postaja je i dalje nadograđivana. Soyuz-U raketa je donijela spojni odjeljak Pirs, Space Shuttleovi Discovery, Atlantis i Endeavour su donijeli laboratorij Destiny, zračnu komoru Quest, robotsku ruku Canadarm2 i više drugih dijelova.[32] Proširenje postaje usporeno je nesrećom Space Shuttlea Columbija (STS-107) 2003. Sastavljanje je nastavljeno 2005. lansiranjem misije STS-114.[33] [uredi] Život na postaji [uredi] Raspored Vremenska zona u uporabi na postaji jest Koordinirano svjetsko vrijeme (eng. Coordinated Universal Time - UTC). Kako postaja svaki dan vidi 16 izlazaka i zalazaka sunca, tijekom "noćnih sati" prozori se pokrivaju kako bi se stvorio prividan osjećaj noći. Tijekom posjeta Space Shuttlea, posada ISS-a najčešće koristi vrijeme trajanja Space Shuttle misije (Mission Elapsed Time - MET). Kako se MET i UTC vrijeme često ne preklapaju, posada postaje svoje spavanje treba prilagoditi prije dolaska Space Shuttlea.[34] Tipičan radni dan započinje buđenjem u 06:00, nakon čega slijedi jutarnji pregled postaje. Prije nego u 08:10 počnu s radom, posada doručkuje i sudjeluje u konferenciji s Kontrolom Misije. Slijedi prva dnevna vježba, nakon koje posada radi do 13:05 kada imaju jednosatni odmor za ručak. Poslijepodne se sastoji od dodatnih vježbi i obavljanja poslova do 19:30 kada posada večera i obavlja razne aktivnosti prije spavanja koje počinje u 21:30. Sveukupno, posada dnevno radi 10 sati tijekom radnih dana i 5 sati subotom dok ostatak vremena mogu iskoristiti za vlastito opuštanje, zabavu ili nadoknadu propuštenoga.[35] [uredi] Spavanje u svemiru Američka astronautiknja Peggy Whitson na ulazu u privremeni prostor za spavanje Za svakog trajnog člana posade, osiguran je smještaj na postaji. Dva prostora za spavanje nalaze se u ruskom segmentu, dok su dodatna četiri (koja bi trebala biti smještena u modulu Tranquillity) raspršena po američkom segmentu postaje. U američkim kabinama koje su zvučno izolirane, član posade na raspolaganju ima noćno svjetlo, policu, radni stol i priključak za prijenosno računalo.[36] Za posade u posjetu predviđena je "obična" vreća za spavanje koju moraju pričvrstiti za zid kako u snu ne bi lebdjeli uokolo i oštetili osjetljivu opremu.[37] Za normalno funkcionirnaje kabina važan je i dobar sustav ventilacije budući da se oko glava astronuta može formirati oblak ugljikovog dioksida kao nusprodukt disanja.[38] [uredi] Higijena Otkad je iz nacrta uklonjen Habitation modul, postaja nije opremljena s tušem. Umjesto toga, posada se koristi vodenim mlazom i mokrim krpama kako bi održavala higijenu. Na raspolaganju im je i šampon te jestiva pasta za zube kako bi štedili vodu.[37] [uredi] Hrana Većina hrane na postaji dolazi u zamrznutom ili konzerviranom obliku. Menije sastavljaju sami astronauti uz pomož nutricionista prije odlaska na misiju.[39] Svaki član posade ima zasebne pakete s hranom koje može spremiti u kuhinji s dva grijača hrane, frižiderom i spremnikom vode.[36] Pića koja dolaze u obliku dehidriranog praška miješaju se s vodom prije konzumacije.[36][39] Kruta jela se konzumiraju uz pomoć noža i vilice koji su magnetom spojeni za pladanj kako ne bi odletjeli. Osim toga, važno je pokupiti i sve ostatke hrane kako ne bi začepili filtere zraka ili oštetili opremu.[39] [uredi] Izvori [uredi] Vanjske poveznice U Zajedničkom poslužitelju postoji multimedija na temu: Međunarodna svemirska postaja. National Aeronautics and Space Administration (NASA) Politika i povijest NACA (1915) · National Aeronautics and Space Act (1958) · Paine (1986) · Rogers (1986) · Ride (1987) · Inicijativa za svemirsko istraživanje (1989) · Augustine (1990) · Američka nacionalna svemirska politika (1996) · CFUSAI (2002) · CAIB (2003) · Vizija za svemirsko istraživanje (2004) · Aldridge (2004) · Augustine (2009) Općenito: Svemirska utrka · Upravitelji · Glavni znanstvenik · Budžet NASA-e · NASA spin-off · NASA TV Automatski programi Bivši New Millennium · Hitchhiker · Pioneer · Mariner · Lunar Orbiter · Ranger · Surveyor · Viking · Planetary Observer · Mariner Mark II · MESUR · Mars Surveyor '98 Aktualni Living With a Star · Lunar Precursor Robotic Program · Earth Observing System · Program Great Observatories · Explorer · Small explorer · Voyager · Discovery · New Frontiers · Mars Exploration Rover · Projekt Prometheus · Mars Scout Programi svemirskih letova s ljudskom posadom Bivši X-15 (podorbitalni) · Mercury · Gemini · Apollo · Apollo–Soyuz test projekt (sa SSSR-om) · Skylab · Shuttle–Mir (s Rusijom) Aktualni Program Space Shuttle · Program Međunarodne svemirske postaje Budući/Planirani Program Constellation · Commercial Orbital Transportation Services (COTS) Zasebne misije (Ljudske i automatske) Bivše COBE · Magellan · Pioneer 10/11 · Voyager 1/2 · Galileo U funkciji WISE · MRO · Mars Odyssey · Dawn · New Horizons · Kepler · Space Shuttle · Međunarodna svemirska postaja · Svemirski teleskop Hubble · Spitzer · RHESSI · WMAP · SWIFT · GALEX · THEMIS · Mars Exploration Rover · Cassini-Huygens · GOES 14 · Lunar Reconnaissance Orbiter · SDO Buduće GOES-P · Aquarius · Glory · NuSTAR · GRAIL · NPP · Svemirski teleskop James Webb · Juno · MAVEN · EJSM · JDEM · RBSP · MSL · LISA · IXO SCaN Space Network · Near Earth Network · Deep Space Network (Goldstone · Madrid · Canberra) NASA kategorije i popisi Osoblje · Programi · Sonde · NASA Astronautske grupe NASA-e · Popis astronauta prema selekciji · Popis zrakoplova NASA-e · Popis misija NASA-e · Popis dobavljača NASA-e v • r • u NASA Space Shuttle (STS) Glavne teme Space Shuttle · Program Space Shuttle · Misije Komponente Orbiter Vehicle (OV) · Pogonske rakete (SRB) · Vanjski tank (ET) Glavni motor (SSME) · Orbitalni manevarski sustav (OMS) · Sustav kontrole reakcije (RCS) · Sustav toplinske zaštite · Motor odvajanja pogonskih raketa Orbiteri Enterprise · Columbia · Challenger · Discovery · Atlantis · Endeavour Dodaci orbitera Spacelab (ESA) · RMS · Extended Duration Orbiter · Remote Controlled Orbiter · MPLM Mjesta lansiranja i slijetanja Kennedy Space Center LC-39 · Mjesta slijetanja · Mjesta prinudnog slijetanja Operacije Misije (poništene · rollbacks) · Posade · Vremenski slijed misija · Modaliteti odustajanja od lansiranja · Rendezvous pitch maneuver Testiranja Pathfinder · MPTA · MPTA-ET · Testiranja prilaska i slijetanja Katastrofe Katastrofa Challengera (izvještaj) · Katastrofa Columbije (izvještaj) Logistička podrška Crawler-transporter · Shuttle Carrier Aircraft · Orbiter Processing Facility · NASA recovery ship · Shuttle Training Aircraft · Shuttle Avionics Integration Laboratory (SAIL) Posebni programi Deutschland-1 · Getaway Special · Teacher in Space Project Izabrane izvedenice Shuttle-Derived Launch Vehicle (SDLV) · Shuttle-C · Ares · HLLV Srodne teme Razvoj dizajna Space Shuttlea · Space Shuttle Explorer (shuttle replika) · Inertial Upper Stage · Payload Assist Module · ISS Vidi još: Space shuttle u popularnoj kulturi · Space Shuttle America (simulator) Dobavljeno iz "http://hr.wikipedia.org/wiki/Me%C4%91unarodna_svemirska_postaja" Kategorije: Astronautika u SAD-u | Astronautika u Rusiji | NASA | Kanada | Znanost i tehnologija u Japanu | Svemirske postaje

