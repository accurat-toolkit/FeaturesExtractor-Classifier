Autor: Martina Hrupić Objavljeno: 02.04.2010 Nakon razgovora kineski predsjednik Hu se nije javno obvezao poduprijeti sankcije protiv Irana WASHINGTON - Predsjednik SAD-a Barack Obama danas je tijekom neuobičajeno dugog, jednosatnog telefonskog razgovora pozvao predsjednika Kine Hu Jintaoa da zajedno naprave pritisak na Iran zbog njegova nuklearnog programa. Unatoč tome, Hu se nije otvoreno obvezao da će poduprijeti nove, oštrije sankcije Iranu. VEZANE VIJESTI Vijesti Naznake iz Pekinga Obama i Hu su razgovorali nakon što je Kina ranije ovog tjedna pokazala naznake da bi ipak, nakon dugotrajnog protivljenja, mogla pristati na sankcije. Ona je, tvrde u SAD-u, pristala sudjelovati u ozbiljnim pregovorima oko nacrta rezolucije, koji bi trebali početi idućeg tjedna. - Predsjednik Obama naglasio je važnost zajedničkog rada kako bi se osiguralo da Iran ispunjava obveze - istaknuli su u Bijeloj kući, dok je Hu, prenosi kineska državna televizija, rekao Obami da se protivi širenju nuklearnog oružja. - Kina je oduvijek ozbiljno shvaćala pitanje nuklearne sigurnosti i protivila se proliferaciji i terorizmu - objasnio je Hu Jintao. Banke na crnu listu Jedan od diplomata upoznat s razgovorima smatra da će Kina najvjerojatnije poduprijeti neke od sankcija poput stavljanja banaka na crnu listu, zabranu putovanja i zamrzavanje imovine. Saeed Jalili, iranski pregovarač koji se na prvi znak kineskog predomišljanja “katapultirao” u Peking, pozvao je pak na pregovore bez prijetnji sankcijama. - Naši kineski prijatelji kažu da se taj problem može riješiti samo pregovorima i mirnim sredstvima. A neke velike zemlje trebale bi odustati od pogrešnih koraka - istaknuo je Jalili. Obama je zvao Mahmoud Abbas, Obama je rekao Abbasu da je on prvi predsjednik s kojim je razgovarao od ulaska u ured Dmitrij Medvedev, preko telefona su razgovarali o ugovoru o smanjenju nuklearnog oružja Lee Myung, izrazio mu sućut zbog poginulih u potonuću broda Broj preporuka: 0 Objavi na Facebooku Više o... FACEBOOK KOMENTARI

