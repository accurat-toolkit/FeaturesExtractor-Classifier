Bilje ima status općine i nalazi se u Osječko-baranjskoj županiji. U sastavu općine su osam naselja: Zlatna greda Vardarac, Lug, Podunavlje, Bilje, Kopačevo, Kozjak i Tikveš. Mjesto Bilje ima 1058 kućanstava s 3205 stanovnika. 17. srpanj je Dan Općine Bilje. Spomenik kulture nulte kategorije je barokni dvorac Eugena Savojskog u Bilju koji je najstariji dvorac u Slavoniji i Baranji izgrađen nakon pobjede nad Turcima i rijedak primjer dvorca s obrambenim jarkom. Kroz područje Općine Bilje teče velika europska rijeka Dunav. U blizini je i Park prirode Kopaćki rit gdje preko godine boravi oko 270 vrsta ptica što predstavlja pravi ornitološki raj. Najveće je prirodno mrijestilište ribe i stanište više tisuća srneće divljači, divljih svinja i pernate divljači. Kopački rit ima i međunarodno značenje. Evidentirano je kao ''Ornitološki značajno područje'' i kao ''Ramsko područje'' što znači da je upisan u listu međunarodno značajnih močvara. Doživite Kopački rit izravno, veslajući u kanuima velikim Kopačkim kanalom kroz mnoge bare i jezera, sve do starog korita rijeke Drave. Klima je umjereno kontinentalna, gdje su promjene vremena česte i intenzivne. Stanovništvo se uglavnom bavi poljoprivredom, lovom i ribolovom. Ima izuzetno bogatu gastro ponudu s mnogobrojnim specijalitetima. Ljubitelji dobrog vina ne bi trebali propustiti Vinsku cestu u Baranjskom vinogorju, koju čine niz podruma i vinara. Oni se natječu čija je kapljica plemenitija, zdravija i krepkija. S idealnim uvjetima ovoga kraja za gajenje vinove loze i dobivanje odličnog vina vjerovatno je povezano i ime ''Baranja'' jer na mađarskom znači vinska majka. Bilje je prometno izuzetno dobro povezano s ostalim turističkim destinacijama u Hrvatskoj, jer je u blizini Aerodrom Osijek. Za goste željne noćnog života, u obližnjem Sijeku i okolici nalaze se mnogobrojne diskoteke, restorani i noćni klubovi. Zaigrajte paintball, atraktivnu i izazovnu igru koja će vas osloboditi svakodnevnog stresa. To je igra u kojoj ne dominiraju tjelesna pripremljenost, snaga, dob niti spol. Odlučnost, razmišljanje i brza reakcija kvalitete su potrebne za pobjedu. Šetnja-hiking, se odvija na baranjskom brdu u obliku orijentacijske utrke s kotama na kojima se izvršavaju određeni zadatci. Za sve željne još veće doze adrenalina, nek pogledaju ili se priključe visinskim letovima - paraglidingu, koji se često organiziraju u Baranji, između lokacija Jasenovac-Sokolovac-Mirkovac. Bilje omogućuje pogodnost za vožnju za sve vrste cikloturista - od onih željnih kulturnih, povijesnih ili prirodnih izazova do onih željnih hedonističkog uživanja. U obzir dolazi turističko proputovanju vlastitim biciklom na turi od južne Njemačke, pa sve do Vojvodine uz Dunav, put biciklom dalje na istok ili prema moru. Željni ovakve vrste turizma naći će niz modernih Bike & Bed (Bicikl i noćenje) tipova smještaja u Bilju i okolici.. Mjesta u blizini:

