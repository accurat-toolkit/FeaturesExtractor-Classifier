Siromaštvo I (ili još jednom o privatizaciji) "Siromaštvo je društveni problem" Da bi rješili taj problem, trebamo ga identificirati, a najprije definirati. Apsolutno siromaštvo (apsolutna bijeda) je razina ispod koje siromaštvo počinje, a iznad koje završava. Mjerila tog siromaštva obično nastoji utvrditi kakvoću i količinu hrane, odjeće i stana koji se smatraju poterbnim za zdrav život. Mjeri se tako da da se određuje cijena temeljnih potrepština za život, te se granica siromaštva povlači definirajući kao siromašne one čiji prihod ne doseže tu brojku. (Pojam apsolutnog siromaštva naišao je na ozbiljnu kritiku koja se temelji na pretpostavci da ne postoje minimalne temeljne potrebe za sve ljude, u svim društvima.) Relativna bijeda se mjeri prosudbama pripadnika određenog društva o tome što se smatra pristojnim i prihvatljivim standardom i načinom života prema konvencijama koje trenutno vladaju. (U svijetu koji se brzo mijenja, definicija bijede temeljene na relativnom standarsu će se neprestano mijenjati. I. M. Rubinow:"Luksuz se pretvara u udobnost, udobnost se pretvatvara u nužnost.") Subjektivna bijeda odnosi se na osjećaj o vlastitom siromaštvu nekog pojedinca ili skupine. Opseg siromaštva Jedno od najranijih i najpoznatijih istraživanja o siromaštvu proveo je Seebohm Rowntree, koje je proveo anketom u Yorku 1899. određivanjem minimalnog tjednog iznosa potrebnog obiteljima za pribavljanje potrepština za zdrav život (troškove za ogrjev i rasvjetu, stanarinu, hranu,odjeću, kućanske i osobne sitnice). Po tom istraživanju 33% anketiranih je živjelo u bijedi. Rowentree je vodio istraživanja u Yorku 1936. te ustanovio da 18% anketiranih živi u bijedi, a istraživanjem 1950. 1,5%.Ustanovio je da su se razlozi siromaštva (od početnog razloga nedostatne plaće) mijenjali (do poslije prevladavajućeg razloga starost).¸ Studija Briana Abela-Smitha i Petera Townsenda pod naslovom Siromašni i najsiromašniji (1965.) pokazuje kako opseg siromaštva ovisi o pojmu siromaštvo koji smo prihvatili, o mjerilima kojim se služimo, o smanjenju siromaštva i promjenama razloga za siromaštvo. Službene statistike u SAD upućuju na stalno opadanje broja siromašnih (s 22% 1959., na 11,6% 1975.), što je uobičajeno u društvima gdje životni standard općenito raste. Teorije o siromaštvu Siromaštvo kao sistem pozitivne povratne sprege Ta teorija, poznata kao teorija siromaštva "začaranog kruga", dokazuje kako se različite okolnosti udružuju da siromahe zadrže u siromaštvu. (Substandardno hrana i stanovanje nisu jeftini, to je paradoks siromaštva; siromaštvo je skupo.) Kultura siromaštva Slične okolnosti i problemi obično će izazvati slične reakcije, a te se reakcije mogu razviti u kulturu, to jest naučeno zajedničko i društveno prenosivo ponašanje jedne skupine u društvu (kultura siromaštva). Ova teorija nailazi, od objavljivanja, na kritike postoji li uopće kultura siromaštva. Situacijske prisile - alternativa kulturi siromaštva NDruga , najozbiljnija, kritika teorije o kulturi siromaštva usredotočila se na na pojam kulture. Upotreba termina kulture implicira da je ponašanje siromašnih usvojeno putem procesa odgoja u društvu i, jednom usvojeno, otporno prema promjenama (implicira da se oblici ponašanja siromašnih razvijaju iz vrijednosti). Argument situacijske prisile upućuje na zaključak da bi siromasi spremno izmijenili svoje ponašanje kao reakciju na niz okolnosti, čim bi se uklonila prisila siromaštva. Siromaštvo i društvena stratifikacija Obje teorije, prikazane, usredotočuju se na okolnosti i ponašanje siromašnih. Obje žele pokazati kako situacija siromaštva, kad se jednom učvrsti, ima tendenciju da sama sebe nastavlja. Teorija pozitivne povratne sprege pokazuje kako različite okolnosti siromaštva pojačavaju jedna drugu i tako održavaju sistem. Teorija kulture siromaštva želi pokazati kako se unutar situacije siromaštva razvija osebujna subkultura, i tako obnavlja i nastavlja sistem. Teorije stratifikacije morale bi nam pribaviti i teorije siromaštva, budući je sirotinja dio stratifikacijskih sustava - najniži dio. Siromaštvo - marksističko gledište S marksističkog stajališta, siromaštvo u kapitalističkom društvu može se shvatiti samo na temelju sistema nejednakosti, koji je plod kapitalističke privrede. Siromaštvo - veberovsko gledište Weber dokazuje kako "klasna situacija" nekog pojedincaovisi o njegovoj "tržišnoj situaciji", o količini moći kojom raspolaže da bi utjecao na djelovanje tržišta u svoju korist, i o nagradi koju njegova vještina i stručnost mogu postići na takmičarskom tržištu. "Funkcije" siromaštva Herbert J. Gans dokazuje kako se "siromaštvo održava na životu djelomice zato što je korisno mnogim skupinama u društvu". Siromaštvo koristi nesiromašnim općenito, a bogatim i moćnim posebno. Gans nabraja sljedeće funkcije siromaštva: 1) sigurnost da će privremene, besperspektivni, prljavi, opasni i prosti poslovi biti obavljeni; 2) siromaštvo stavara radna mjesta za niz zanimanja i profesija koja služe siromašnima, ili štiti ostali dio pučanstva od njih; 3) nazočnost siromaha daje sigurnost i podršku ostalim pripadnicima društva (siromaštvo pomaže da se potvrdi status onih koji nisu siromašni). Gans zaključuje kako siromaštvo traje "zato da bi mnoge funkcionalne alternative siromaštvu bile potpuno nefunkcionalne za imućne pripadnike društva". Siromaštvo - rješenja i ideologija Razmotrit ćemo razne državne mjere koje se bave siromaštvom i prijedloge za rješavanje problema siromaštva, zajedno s ideologijama koje ih prožimaju. Herbert J. Gans je primjetio da se istraživanjem siromaštva bave isključivo znanstvenici iz srednje klase, koji se rezlikuju po klasi, kulturi i političkoj moći od ljudi koje proučavaju. Pojam kulture siromaštva izložen je oštroj kritici, kao proizvod predrasuda srednje klase. Sa stajališta kulture siromaštva, sami su siromasi najveća prepreka uklanjanju siromaštva, siromasi moraju prihvatiti norme i vrijednosti srednje klase. Vlast SAD-a je 1964. izglasala zakon o ekonomskim šansama i formirala Ured za ekonomske šanse, za koordinaciju mjera u borbi protiv siromaštva (koji je stvorio niz programa, s ciljem da preodgoji siromahe i ukloni njihove navodne nedostatke). Nastoji se podići obrazovni nivo, poticati ambiciju, motivaciju, inicijativu. Izravna pomoć u obliku novčanih doznaka siromasima postala je najmanje poželjna. Rat protiv siromaštva nije nastojao iskorijeniti siromaštvo tako da se siromašnim osigura dovoljne prihode koji će ih izdići iznad granice siromaštva (cilj tog rata nije bio izravno osigurati sredstva koja će ukinuti siromaštvo, već stvoriti mogućnost da se ljudi sami oslobode siromaštva). Pri kraju 1960-ih mnogi stručnjaci su imali dojam da je rat protiv siromaštva zakazao, jednako kao i siromasi. Sociolozi su sve više dokazivali kako izlaz iz siromaštva valja tražiti u okvirima teorije stratifikacije, a ne teorije kulture siromaštva. Miller i P. Roby tvrde kako sam pojam siromaštva, te način na koji on osvjetljava i izdvaja siromašne, prikriva pravu prirodu nejednakosti, te se zapravo pokazao zaprekom pronalaženju rješenja. Kad se siromaštvo jednom spozna kao jedan oblik nejednakosti, a ne isključivo kao problem siromašnih, rješenja uključuju restrukturiranje društva kao cjeline (tu se može ustvrditi kako glavna zapreka iskorjenjivanju siromaštva nije ponašanje siromašnih, već vlastiti interes bogatih). Sa stajališta teorije stratifikacije, rješenje problema siromaštva uključuje promjenu stratifikacijskog sistema. Vlada Ujedinjenog Kraljevstva nije napravila nikakav dramatični potez poput objasve rata siromaštvu, već naprosto pojačala neke elemente "države blagostanja" (koja nije uspjela preraspodjeliti bogatstvo od bogatih siromašnim). Ona naprosto raspoređuje sredstva unutar društvenih klasa, a ne između njih. Kincaid dokazuje kako jedino rješenje problema siromaštva uključuje "masovnu preraspodjelu sredstava unutar društvenih klasa". S marksističkog gledišta, službena identifikacija siromaštva i odnos prema njemu mogu se shvatiti kao sredstvo da se prikrije prava priroda eksploatacije i tlačenja; rješenje problema siromaštva ne uključuje reforme u sistemu socijalne skrbi, dodatnu financijsku pomoć ili usluge onima koji su definirani kao siromašni već zahtijeva korjenitu promjenu strukture društva.. Očito je da se marksističko shvaćanje temelji na ideologiji. Socijolozi koji je prihvaćaju, prihvaćaju načela socijalizma i jednakosti; smatraju da je kapitalizam eksploatatorski sistem i osuđuju neravnopravnost koju on proizvodi. Izvaci iz UVOD U SOCIOLOGIJU, Michael Haralambos, Robin Heald, Drugo izdanje, Globus, ZagrebSiromaštvo I (ili kako ćemo ocjeniti privatizaciju u RH) Svakako je/će tema siromaštva dominirala/ti društvenim temama u RH Siromaštvo I (ili jedan pogled (koji slijedi) na privatizaciju u RH)

