Dvanaest kanadskih i dvanaest europskih producenata, među kojima je i hrvatska producentica Ankica Jurić Tilić (Kinorama), sastat će se na Međunarodnom filmskom festivalu u Torontu kako bi potaknuli koprodukciju međunarodnih filmskih projekata u sklopu nove inicijative nazvane Producers Lab Toronto te razmijenili kreativnu energiju i iskustvo. Ankica Jurić Tilić (Kinorama) Program je pokrenula europska mrežna organizacija European Film Promotion (EFP) u suradnji s Ontario Media Development Corporation (OMDC) i Toronto International Film Festival (TIFF) i odvijat će se ove godine u sklopu Međunarodnog filmskog festivala u Torontu od 10. - 12. rujna. Ovaj festival je oduvijek bio važan za europsku filmsku produkciju jer se smatra ključnim za ulazak na sjevernoameričko tržište pa tako i MEDIA International program Europske Unije financijski podupire ovu inicijativu. Producers Lab Toronto je namijenjen nezavisnim producentima s iskustvom u uspješnom razvoju projekata i produkciji. Osim što pokazuju jaku motivaciju za koprodukciju s Kanadom ili Europom, svi sudionici trebaju imati iskustvo u međunarodnim koprodukcijama te jedan projekt koji je spreman za predstavljanje. EFP mreža je odabrala europske sudionike iz grupe EFP-jevog programa Producers on the Move 2006-2009., dok su kanadske sudionike odabrali OMDC i TIFF. Ova nova inicijativa je proizašla iz programa Producers on the Move iz Cannesa kojom se želi olakšati i pospješiti međunarodna koprodukcija ne samo između Europljana nego i između europskih i kanadskih producenata. Cilj je podržati cirkulaciju europskih filmova u Kanadi, kao i kanadskih filmova u Europi. Također Producers Lab Toronto će biti platforma za pripremu koprodukcija zemalja koje su do sada rijetko radile koprodukcije s Kanadom. Osim mnogih prilika za uspostavljanje poslovnih kontakata na međunarodnoj sceni, trodnevno će događanje uključivati i sesije za predstavljanje i ponudu projekata, individualne sastanke i studije slučaja završenih europsko-kanadskih koprodukcija te analize i prezentacije izvora financiranja i koprodukcijskih struktura. 12 odabranih europskih producenata: Iván Angelusz, Katapult Film (Mađarska) – u suradnji s Magyar Filmunió Silje Hopland Eik, Cinenord Spillefilm AS (Norveška) – u suradnji s Norwegian Film Institute Matti Halonen, Fisher King Production Oy (Finska) – u suradnji s Finnish Film Foundation Janine Jackowski, Komplizen Film GmbH (Njemačka) – u suradnji s German Films Andrzej Jakimowski, Zjednoczenie Artystów i Rzemieślników (ZAiR) (Poljska) – u suradnji s Polish Film Institute Ankica Jurić Tilić, Kinorama (Hrvatska) – u suradnji s Hrvatskim audiovizualnim centrom Monika Kristl, Dawson Production (Republika Češka) – u suradnji s Czech Film Center Bernard Michaux, lucil s.a r.l. (Luksemburg) – u suradnji s Film Fund Luxembourg Martina Niland, Samson Films Ltd. & Accomplice TV (Irska) – u suradnji s Irish Film Board Luis Angel Ramírez, IMVAL Producciones (Španjolska) – u suradnji s ICAA, Spain Marc-Antoine Robert, 2.4.7. Films (Francuska) – u suradnji s Unifrance Reinier Selen, Rinkel Film BV (Nizozemska) – u suradnji s EYE Film Institute Netherlands 12 odabranih kanadskih producenata: Paul Barkin, Alcina Pictures Andrew Boutilier, Submission Films Robert Budreau, Lumanity Productions Damon D'Oliveira, Conquering Lion Pictures Trish Dolman, Screen Siren Pictures Liz Jarvis, Buffalo Gal Pictures Jennifer Jonas, New Real Films Jennifer Kawaja, Sienna Films Corey Marr, Corey Marr Productions Brandi-Ann Milbradt, Philms Pictures Martin Paul-Hus, Amérique Film Paul Scherzer, Six Island Productions Više informacija na: · Profili 24 sudionika Laboratorija producenata Toronto 2010 · Opis projekta · www.efp-online.com · www.omdc.on.ca · www.tiff.net 18/08/2010

