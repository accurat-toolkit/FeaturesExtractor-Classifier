Carlos Vilches, zastupnik iz Neovisne demokratske unije (UDI, većina), član povjerenstva koje istražuje uzroke nesreće, poziva se na svjedočenje jednog od tridesettrojice rudara, Juana Illanesa, koji je primljen u bolnicu u Copiapu nakon izlaska iz površinu. "Rekao mi je da su u 11.00 sati začuli veoma jaku buku. Htjeli su izaći, ali im to nije bilo dopušteno. Misle da je to bio propust vlasnika i upravitelja rudnika", rekao je zastupnik, a prenio je u utorak dnevni list La Tercera. "Okolnosti i rizici bili su dobro poznati, ali su ta gospoda postupila kao da je sve bilo u najboljem redu. Razum je nalagao da rudari izađu" iz okna, dodao je. "Tridesettrojica" su 17 dana provela bez vijesti iz vanjskog svijeta, gotovo bez hrane i pića, prije nego ih je 22. kolovoza otkrila sonda i prije nego su oslobođeni 13. listopada u spektakularnoj operaciji spašavanja koja je stajala više od 10 milijuna dolara i privukla pozornost cijeloga svijeta. Prethodni članci: Liječnici: Svi rudari su u dobrom stanju (14.10.2010.) VIDEO: I posljednji rudar izvučen nakon 69 dana! (14.10.2010.) Hina|Danas.hr 19.10.2010.

