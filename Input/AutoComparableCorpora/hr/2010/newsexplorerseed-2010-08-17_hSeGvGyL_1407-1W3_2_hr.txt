Vrijeme: 16. prosinac 2010. Mjesto: Poreč Dana 16. prosinca 2010. godine s početkom u 20:00 sati, održat će se predstava nazivom “Anzola de Parenzo: gia Turcha et hora christiana”, autora Gaetanoa Benčića. Priča koja se ovdje predstavlja našla je svoju inspiraciju u osobama koje su, krajem 17. stoljeća, stvarno postojale i živjele u Poreču. Priču o Anzoli i njezinim vjenčanjima doznajemo iz oporuka Marca Barbariga i Marc’Antonija Corsina. Radnja kazališne predstave je naravno izmišljena, kao što je plod mašte i lik Santine, Anzoline stare i zločeste savjetnice. Međutim, priča o vjenčanjima, imena ostalih likova, kao i iznenađenje koje je u maloj gradskoj zajednici prouzrokovala ova mlada preobraćena Turkinja, nadovezuju se na one anegdote koje povijest često zaboravlja i koje nam, jednom pretvorene u književnu priču, mogu dobro predočiti životne zaplete koji, i danas kao i nekad, uključuju strasti, konvencionalnosti, interese i ljubav. Kazališni tekst napisan je u istarsko-venetskom dijalektu kako bi se publici približio originalni jezik kojim se govorilo u ono vrijeme. Dijalekt kojim se govori u predstavi nije izvorni iz 17. stoljeća, osim pokoje riječi, već je povezan s današnjim istarsko-venetskim dijalektom koji se govori na području Istre. Više... | Nema komentara | 8. prosinac 2010 Selimovićeva “Tvrđava” u Gradskom kazalištu Pula Autor: svetlanas | Kategorije: Manifestacije, Vijesti Vrijeme: 12. prosinac 2010. Mjesto: INK Pula Dana 12. prosica 2010., s početkom u 20:00 sati, Kruševačko pozorište gostovat će u Gradskom kazalištu Pula i to s predstavom redatelja Nebojše Bradića “Tvrđava”. Nastala prema romanu Meše Selimovića, ‘Tvrđava’ Kruševačkog pozorišta bavi se prikazom Sarajeva iz vremena Hoćimske bitke 1621. , koju je opjevao i Gundulić u svom ‘Osmanu’. Glavni lik ‘Tvrđave’ je Ahmet Šabo, mladi učitelj, koji se ogorčen vratio iz rata te pokušava započeti mirnodopski život sa suprugom Tijanom, a ustajući protiv društvene nepravde, uspijeva se zamjeriti gradskim moćnicim Tvrđava, čije su teme ljubavi, međuljudskih odnosa, politike i ideologije, prisutne i u drugim Selimovićevim djelima , izdana je 1970., a naslovni se motiv pojavljuje kao stvarna tvrđava (zatvor, mjesto smaknuća), ali i kao metaforički prikaz odijeljenosti i zatvorenosti pojedinca. Selimovićev roman za scenu je adaptirao i režirao Nebojša Bradić, i inače specijaliziran za adapatacije romana od kojih je za onu Andrićeve ‘Proklete avlije‘ nagrađen i Sterijinom nagradom. Kako kaže službena najava: Bradić poznati Selimovićev stilski genije prevodi na njegovu apsolutnu suprotnost – pregnantni, ogoljeni, tačni sukob koji je u osnovi same književne metafore, duboko skriven u psihološkim motivima Selimovićevih junaka, koje, jasno je, pokreće večna volja za moć i želja za vlašću… Više... | Nema komentara | 7. prosinac 2010 Predstava “BOG ŽURIM, NAZOVI ili replika stoljeća” u Puli Autor: svetlanas | Kategorije: Manifestacije, Vijesti Vrijeme: 04. prosinac 2010. Mjesto: INK Pula Dana 04. prosinca 2010. godine s početkom u 21:00 sati, održat će se u INK Pula gostujuća predstava Teatra Gardelin Zagreb, pod nazivom “BOG ŽURIM, NAZOVI ili replika stoljeća” autora Ivice Miljačika. Predstavu „BOG ŽURIM, NAZOVI ili replika stoljeću“ žanrovski se određuje kao “komedijsku satiru”. Predstava koja, na jednoj razini, ima namjeru ismijavati sadašnjost, njene okolnosti i njenu potrebu da nas zarobi. Kako nas je uteg vremena pritisnuo, zgnječio? Kako smo se zagubili, kako su nas “zatrovali”? Koliko nam je breme? Koliko smo ubrzani, koliko nemamo sebe? Gdje ćemo i što možemo? Samo su neka od pitanja koja će se ispreplitati na putu Adama i Eve iz “njihovog vremena”, vremena “čistote” u ovo današnje vrijeme. Izvor: http://www.glumciuzagvozdu.hr/hr/program/bog-zurim,-nazovi-ili-replika-stoljeca,19.html Više... | Nema komentara | 1. prosinac 2010 Premijera plesne predstave INTERFACE u Zagrebu Autor: svetlanas | Kategorije: Manifestacije, Vijesti Vrijeme: 14. rujan 2010. Mjesto: ZeKaM, Zagreb Dana 14. rujna 2010. godine s početkom u 20:00 sati, održat će se premijera plesne predstave INTERFACE, u koreografii umjetničke voditeljice ZPA Snježane Abramović Milković te asistenta koreografa, puljanina Ognjena Vučinića. Predstavu će izvoditi Zrinka Lukčec ,Ognjen Vučinić ,Sara Barbieri , Darija Doždor, Aleksandra Mišić, Martina Nevistić, Petra Chelfi, Elvis Hodžić. Interface je četvrta koreografija Snježane Abramović Mlković, velika ansambl predstava za 8 plesača. I ovaj puta, gledatelj je pozvan da uđe u visoko teatralizirani, stilski pročišćen plesni jezik, koji pored intelektualnog angažmana nudi i vrhunsku virtuoznost jedne od najpriznatijih plesnih kompanija u regiji. Predstava za polazišnu točku istraživanja uzima odnos virtualnog i realnog u našem iskustvu suvremenosti. Činjenica je da je granica našeg iskustva virtualnog i realnog sve poroznija, a iskustvo realnosti vrlo lako može postati ultimativnom iluzijom. Interface preuzima svjetove kompjuterskih igara, njihov grafizam i funkcije, baveći se načinom na koji iskustvo virtualnog afirmira nove potencijale razmišljanja o našim identitetima: poželjnim, fetišističkim, lažnim; mnoštvu identiteta kojima smo naseljeni. Ako slijedimo misao Gillesa Deleuzea, virtualno ne treba suprotstavljati realnom, već aktualnom, dok je realno suprotstavljeno mogućem. U tom smislu Interface propituje što iskustvo virtualnog donosi plesu, prvenstveno senzornom, perceptivnom kazališnom činu. Fotografija: http://www.livingstone-magazine.com/ Više... | Nema komentara | 9. rujan 2010 Antička drama “Crispo” na Vižuli Autor: marinap | Kategorije: Manifestacije, Vijesti Vrijeme: 03. kolovoz 2010. Mjesto: poluotok Vižula, Medulin Danas, u 20:00 sati na poluotoku Vižula, u blizini hotela “Arcus” u Medulinu, održati će se antička drama pod nazivom “Crispo” u režiji Roberta Raponje. Riječ je o predstavi koja je već izvođena na ruševinama rimske vile i koja je oduševila brojne goste i turiste koji su joj prisustvovali. Radnja drame je smještena u rimsko doba na carskom dvoru, a čija je žrtva carski prestolonasljednik Crispo.Stvarna se priča povijesno i odigrala baš u Medulinu ljeta Gospodnjeg 326-og. U drami igraju glumci Akademije dramskih umjetnosti iz Osijeka, članovi pulske udruge FERR. Nakon predstave na terasi hotela “Arcus” biti će priređena bogata i raskošna rimska večera. “Crispo” će se ponoviti 17. kolovoza 2010. Više... | Nema komentara | 3. kolovoz 2010 Bharatanatyam predstava i radionica u Labinu Autor: marinap | Kategorije: Manifestacije, Vijesti Vrijeme: od 6. do 8. kolovoza 2010. Mjesto: Labin Bharatanatyam solo predstava Nikoline Nikoleski, te radionica tog indijskog klasičnog plesa počinje 6. kolovoza 2010. s početkom u 21:00 sati u sklopu Festivala vizualnog kazališta u Labinu. Ples prikazuje priče iz indijske mitologije i epova, poznat je po skulpturalnim položajima tijela, gracioznosti i dinamičnom ritmu. Riječ je o mješavini plesa koji kroz drevnu umjetnost spaja ples, glazbu, patnomimu i yogu. Na radionici Bharatanatyama učit ce se ADAVU-tehničke plesne jedinice i MUDRE-kodificiran jezik gesta ruku. Vježbat će se fleksibilnost, koncentracija, kreativnost, emocionalno izražavanje, razumijevanje drugih kultura i ostalo. Voditeljica radionice Nikolina Nikoleski, profesionalna plesačica, koreografkinja i profesorica Bharatanatyama, suvremenog plesa i yoge. Diplomirala je na akademiji Pine Bausch u Njemackoj-Folkwang Hochschule Essen, dobitnica je stipendije indijske vlade ( Indian Council for Cultural Relations) za studij Bharatanatyama u New Delhiju. Trenutačno radi kao profesorica plesa i yoge u French Embassy School, New Delhi. Više... | Nema komentara | 1. kolovoz 2010 Predstava “Siroče” u utvrdi Casoni vecchi Autor: marinap | Kategorije: Manifestacije, Vijesti Vrijeme: 28. srpanj 2010. Mjesto: Utvrda Casoni vecchi, Pula U srijedu, 28. srpnja 2010. s početkom u 21:00 sati u utvrdi Casoni vecchi održat će se predstava “Siroče” (L’orphelin), Theatre de la feuille. L’autre coté ( Druga strana ) je kineska priča prevedena na francuski jezik autora Voltairea. Radnja je smještena 600 godina prije nove ere u vremenu kada je Kina bila podjeljena u regije, isprekidana vlascu vladajucih obitelji u potrazi za izgubljenim nasljednikom Zhao obitelji. Priča prati spašavanje poslijednjeg preostalog nasljednika Zhao obitelji, izgubljenog djeteta u osvetoljubivoj želji za prevlasti od sigurne smrti sa strane glavnog vojskovodje Tu An Gua. Teatar de la Feuille nastao je s željom spajanja različitih stanja uma, mišljenja i kultura u funkcionalnu kreativnu masu. Cilj grupe je prosiriti vidike spajanjem različitih tradicija i kultura u jedan kazališni svijet. Potaknuti idejom Wong Chun Tata o spajanju Istoka i Zapada, dvaju ekstrema, grupa je ukrstila svoje energije u prvi samostalni projekt. Grupu cine: Elisabetta Spaggari, Geoffrey Armour, Pierre Filiez, Jung Ju Kim, Frane Meden, Wong chun Tat, uz režiju Wong Chun Tate. Više... | Nema komentara | 26. srpanj 2010 Predstava “Pobratimstvo lica u svemiru” u Balama Autor: marinap | Kategorije: Manifestacije, Vijesti Vrijeme: 24. srpanj 2010. Mjesto: Trg Tomaso Bembo, Bale Dana 24. srpnja 2010., s početkom u 21:00 sati na trgu Tomaso Bembo u Balama održat će se predstava autora Gorana Matovića pod nazivom “Pobratimstvo lica u svemiru”. Četvrt stoljeća na pozornici već je dovoljno za kakav-takav rezime. Ili za nove montaže proizašle iz uvjerenja da djelovi čine cjelinu i da je mozaik nezamisliv bez sičušnih djelova. Eisenstein, je tvrdio da je montaža postupak kojim iz dva posebna elementa (poezija plus scena)nastaje treći. Taj treći u ovome slučaju nij…e nitko drugi do Goran Matović. Tko ne vjeruje neka pogleda njegovu predstavu. Predstavu je podržala Turistička zajednica Bale. Više... | Nema komentara | 23. srpanj 2010 Predstava Furbaćona u Lindaru Autor: marinap | Kategorije: Manifestacije, Vijesti Vrijeme: 11. srpanj 2010 Mjesto: Lindar Dana 11. srpnja 2010., s početkom u 21:00 sati u lindarskoj fortici, ispred crkve, po prvi put van kazališne kuće izvest će se Furbaćona u produkciji Istarskog narodnog kazališta iz Pule. Predstava je pisana na dijalektu, kako bi je lakše približila svim stanovnicima Istre. Glazbu u predstavi potpisuje Bruno Krajcar, tekst je po komediji Angela Beolca Ruzzantea La Moscheta (Mušica) pisao Branko Lučić, scenograf je Robert Pauletta. Svi likovi komedije i svi njihovi odnosi postavljeni su u okružje ljubavne strasti, žudnje i putenosti. U Furbaćoni igraju Denis Brižić, Romina Vitasović, Rade Radolović, Teo Tiani i Alfredo Kociančić. INK ovim projektom izazi na ulice i trgove, istarskih gradića. Furbaćona će 22. srpnja nastupiti u Vodnjanu i 25. srpnja u Matuljima. Fotografija je preuzeta s: http://www.ink.hr/index.php?id=371 Više... | Nema komentara | 5. srpanj 2010 Premijera predstave “Imenovanje” u Puli Autor: svetlanas | Kategorije: Manifestacije, Vijesti Vrijeme: 21. svibanj 2010. Mjesto: Stara tiskara, Pula Dana 21. svibnja 2010. godine s početkom u 21:00 sati održat će se premijera neverbalne predstave pod nazivom “Imenovanje”. Riječ je o autorskom radu dvaju istarskih umjetnika, Davida Belasa i Elde Kosanović-Radovik, koji govori o odnosima različitosti i sličnosti između dva pojedinca/autora – muškarca i žene. Izmjenjuju uloge, nešto autorski intimno daje se drugom autoru: osobna očekivanja, snovi i nadanja, čangrizavost, prototipi muško-ženskih želja, uloga i ponašanja. Režiju predstave potpisuje David Belas, izvršni producent je Robert Rudan, za oblikovanje i vođenje svjetla zadužen je Marko Bolković, a glazbeni izbor djelo je Marka Ritoše. Više... | Nema komentara | 19. svibanj 2010 « Older Entries

