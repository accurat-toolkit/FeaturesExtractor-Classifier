U popisu se tvrdi da je Izraelu jedini cilj da donese promjenu iranskog režima, te da će koristiti „nuklearnu prijetnju“ kao opravdanje za napad. „Radilo je to i za Irak, zar ne?“ – ističu veterani. VIPS ističe u dopisu da se Izrael još ovog mjeseca priprema napasti Iran, a da Obama treba javno istupiti i prokazati na mogućnost napada, kako bi se spriječio rat. "Mi pišemo da vas upozorimo na vjerojatnost da će Izrael već ovog mjeseca napasti Iran. To će vjerojatno dovesti do šireg rata ", navode stručnjaci i objašnjavaju da je Izraelska taktika naglo pokretanje rata, koja bi SAD dovela u situaciju da Obami ostaje jedina mogućnost da podrži Izraelski napad i ponuditi „punu potporu za vojnu kampanju“. VIPS upozorava predsjednika da je povlačenje povjerenja u Izraelskog premijera Benjamina Netanyahu nužno kako Izrael ne bi pokrenuo iznenadni napad. Jedan razlog za njihovu teoriju je da Izrael strahuje da će se zapadne obavještajne procjene o iranskom nuklearnom programu uskoro promijeniti u koristi Irana i da će Izrael izgubiti 'opravdanje' za poželjni napad. VIPS tvrdi kako Izrael želi preventivni napad još prije nove procjene koja će potvrditi da Iran nije ponovno pokrenuo svoj program nuklearnog naoružanja.(G.M.)

