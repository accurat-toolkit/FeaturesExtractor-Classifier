Kongresnici iz Demokratske stranke objavili su dokument britanske naftne tvrtke British Petroleum (BP) u kojem se procjenjuje najgori mogući scenarij za istjecanje nafte u Meksički zaljev. Interna procjena BP-a pokazuje kako prema najgorem mogućem scenariju u Meksički zaljev istječe čak 100.000 barela nafte na dan. Obama: Natjerat ćemo ih da plate Prvo su rekli tisuću, onda pet tisuća, sada dolazimo do 100.000 barela. Njihova tehnologija uzrokovala je ovo, to je njihova pogreška. Trebali su odmah u početku znati da se s tim ne mogu nositi. Ovo je još jedan dokaz nekompetentnosti BP-a, poručio je Ed Markey iz Demokratske stranke. Istodobno, BP je priopćio da je do sada potrošio dvije milijarde američkih dolara na rješavanje pitanja istjecanja nafte te da je isplatio 105 milijuna dolara odštete žrtvama nesreće. Kompanija u svom priopćenju odbacuje tvrdnje svog partnera na naftnoj bušotini, Andrako Petroleuma, da je bila nemarna. BP osnovao fond od 20 milijardi dolara Radnik s naftne platforme Tyrone Benton rekao je da je prijavio curenje nafte u sigurnosnoj opremi na postrojenju nekoliko tjedana prije eksplozije kojom je izazvana ekološka katastrofa. Curenje nafte nije tada popravljeno. BP koji je iznajmio platformu, priopćio je kako su za održavanje odgovorni vlasnici postrojenja Transocean. Oni pak tvrde kako je naprava uspješno testirana prije nesreće.

