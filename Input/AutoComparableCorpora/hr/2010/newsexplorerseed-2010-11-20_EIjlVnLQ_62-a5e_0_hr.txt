"Dame i gospodo, postoji razlog za zabrinutost, no nema razloga za histeriju!" Ovako konkretno njemački ministar unutarnjih poslova de Maiziere još nikada nije opisao opasnost od terorističkih napada u Njemačkoj. On je potvrdio da su njemačke vlasti iz inozemstva dobile dojavu da se u Saveznoj Republici do kraja studenog namjerava izvesti terororistički napad, a ta saznanja potvrdila su i spoznaje njemačkih organa, dodao je ministar policije. Bildunterschrift: Großansicht des Bildes mit der Bildunterschrift: Policajac na zračnoj luci u Frankfurtu na Majni Već tijekom današnjeg dana, na njemačkim zračnim lukama i na kolodvorima osjetno je povećan broj pripadnika sigurnosnih službi. Paralelno s time, policija je pojačala napore oko zaštite mogućih ciljeva islamističkih akcija. Njemački ministar unutarnjih poslova već prije dva tjedna je općenitim priopćenjem najavio građanima kako opasnost prijeti, ali nije precizirao koliko je ta prijetnja realna. On je tada pozvao građane da pozorno prate svoju okolinu i da odmah jave policiji ukoliko uoče sumnjive predmete. "Naše informacije su konkretne, ali to nije povod da potpuno mijenjamo naš javni život", poručio je ministar. Indikator ugroženosti građana U Njemačkoj je od dana na snazi takozvana "povišena opasnost od terorističkih napada". Taj indikator zrcali stvarni stupanj ugroženosti građana. Skala različitih mjera upozorenja uvedena je nakon terorističkih akcija u SAD-u 9. rujna 2001. Indikator se mijenja ovisno o spoznajama tajnih službi u zemlji ili inozemnih, prijateljskih službi - i to na temelju prisluškivanih razgovora, informacija u e-mailovima ili informacijama od doušnika iz islamističkih krugova. U Njemačkoj se trenutno prisluškuje 130 osoba koje sigurnosni organi smatraju prijetnjom. Po navodima sigurnosnih krugova, trenutno se u Pakistanu i Afganistanu nalazi oko 40 islamista podrijetlom iz Njemačke. Autor: dpa/rtr/dw/sma Odg. ur.: Marijana Ljubičić

