Čigoč i Lonjsko Polje Jednodnevni izlet Program putovanja KARLOVAC/ZAGREB - SISAK – ZAGREB/KARLOVAC Polazak iz Karlovca u 8:00 sati s autobusnog kolodvora i iz Zagreba u 9:00 sati ispred Zagrebačkog velesajma. Vožnja u pravcu Siska, odnosno Čigoča, malog sela kojeg je Europska zaklada Euronatur 1994. godine proglasila prvim Europskim selom roda. Zbog iznimno pogodnih prirodnih uvjeta gotovo na svakoj kući ili štali gnijezda svijaju bijele rode, te je njih više nego ljudi. Naime, u 45 aktivnih gnijezda prebiva više od 200 roda, a u sedamdesetak kuća tek oko 120 mještana, što rječito govori o skladnu odnosu čovjeka i prirode na ovim prostorima. Upoznavanje s radom parka prirode Lonjsko polje te biljnim i životinjskim vrstama koje ovdje žive kroz kraće predavanje stručnih voditelja. U nastavku slijedi posjet etno zbirci obitelji Sučić s iznimno bogatom zbirkom uporabnih predmeta u seoskom domaćinstvu, upisanom na Listu kulturne baštine Republike Hrvatske. U kući obitelji Sučić nalazi se i funkcionalni tkalački stan na kojem gospođa Sučić i danas izrađuje razne vrste stolnjaka, ručnika, krpa i sl. Polazak iz Čigoča i nakon nekoliko minuta dolazak do skele preko Save u selu Kratečko. Izgradnja mostova je uvijek bila skupa investicija pa je prelazak preko rijeke većinom omogućavala skela. Iako su danas gotovo nestale, nekoliko se skela ipak zadržalo u ovim krajevima. Uz priču starog skelara vožnja po rijeci na trenutak vraća u prošla vremena. U nastavku vožnja do Mužilovčice. Vrijeme za ručak u domaćem posavskom stilu na obiteljskom gospodarstvu obitelji Ravlić, u ambijentu koji se sigurno ne zaboravlja. U nastavku odlazak u Lonjsko polje u pratnji stručnog vodiča, upoznavanje s bogatstvom flore i faune ovog parka prirode. Nastavak vožnje prema Krapju, selu graditeljske baštine s drvenim kućama građenim od čuvene posavske hrastovine od kojih su neke stare i preko 100 godina. Razgled Krapja koji je ime dobio po ribi šaranu ili krapu kojega ima u izobilju u okolnom području. Vrijeme za šetnju i uživanje u ljepoti i ovog mjesta. Povratak prema Zagrebu i Karlovcu u kasnim popodnevnim satima. CIJENA PUTOVANJA PO OSOBI uz minimum 40 putnika: 290 kn Cijena uključuje: prijevoz visokokvalitetnim turističkim autobusom prema programu, pratitelja putovanja, ulaznicu u PP Lonjsko polje, stručno vođenje za cijelo vrijeme boravka u Lonjskom polju, ulaznicu za etno zbirku obitelji Sučić u Čigoču, vožnju skelom preko Save, ručak kod obitelji Ravlić u Mužilovčici, osiguranje od nezgode, troškove organizacije i prodaje. Cijena ne uključuje: troškove osobne prirode, pića tijekom obroka, osiguranje od otkaza putovanja, sve što nije navedeno pod cijena uključuje. Prilikom uplate rezervacije preporučujemo uplatiti osiguranje od rizika otkaza putovanja. NAJMANJI BROJ PUTNIKA: 40 U slučaju nedovoljnog broja prijavljenih putnika, organizator putovanja zadržava pravo otkaza putovanja o čemu će putnici biti obaviješteni najkasnije 5 dana prije početka putovanja. Tweet

