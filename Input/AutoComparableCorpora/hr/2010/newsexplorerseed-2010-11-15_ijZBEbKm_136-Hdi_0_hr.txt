Dalmatinski dvojac plasirao se u finale Kupa Hrvatske . Ragbijaši Nade u Splitu očekivano su svladali goste iz Zagreba. Nakon goropadnog početka i tri postignuta zgoditka u prvih deset minuta susreta (Sekovanec, Burazin i Popović) bilo je jasno da splitski ragbijaši žele sa što manje utrošene energije odraditi susret s Mladosti. Nada je u laganom tempu kontrolirajući utakmicu do poluvremena stigla do uvjerljivih 31:0. Gosti su samo jednom tijekom poluvremena bili blizu prostora zgoditka domaće momčadi ali nisu uspjeli poentirati. Tijekom drugog poluvremena trener Puljiz uveo je sve igrače sa klupe da raspodijeli opterećenje unutar momčadi. Rutinski odigravši do kraja vodstvo domaćina povećavalo se do konačnih 48:0. Nitko nije ni sumnjao u plasman splitske momčadi u finale Kupa ali oduševljava njihova premoć i lakoća s kojom igraju u domaćoj konkurenciji. Pravi ispit ragbijaše Nade očekuje za osam dana kada u Splitu ugošćuju rumunjskog prvaka momčad Stiinta Baia Mare u prvoj finalnoj utakmici European Clubs Trophy – Central South Eastern Europe. Susret u Makarskoj donio je mnogo više uzbuđenja. Momčad Makarske rivijere došla je do vodstva u desetoj minuti nakon izjednačene igre obiju momčadi. Zagreb na trenutke igra uvjerljivije ali nikako da realiziraju povezaniju igru u polju. Na odmor se odlazi s rezultatom 19:14 za domaćina. U drugom dijelu ponovno zagrebčani pokazuju veću inicijativu ali domaćini vješto koriste pogreške gostiju te u 60-toj minuti povećavaju prednost na 26:14. ponavlja se scenario iz ovojesenske prvenstvene utakmice kada gosti u zadnjoj četvrtini susreta pritišću domaćine te stižu na aktivnih 26:21. Ovaj put spremnija momčad Makarske rivijere uspjela je krajnjih naporom zadržati vodstvo do kraja i zasluženo se plasirala u finale Kupa. Slike možete vidjeti ovdje. Finalna utakmica igrat će se 04. prosinca 2010. a ždrijeb će odlučiti domaćina susreta. Split, subota 13.11. 2010. RK NADA - HARK MLADOST 48:0 (31:0) Igralište: RK Nada (Stari plac) Gledatelja: 200 Gl. sudac: Petar Matošić Split Makarska, subota 13.11. 2010. RK MAKARSKA RIVIJERA – RK ZAGREB 26:21 (19:14) Igralište: SC Makarska Gledatelja: 300 Gl. sudac: Mario Jelavić Nada:Borozan, Čulić, Milanović, Rubelj 6, Slijepčević, Miljak,J. Jerčić, Buzov, Tvrdić, Sekovanec 7,Antić, Olujić,Burazin 15, Draganić, Popović 5, Šarić, Vukušić, Marčić 5, G. Jerčić, Plazibat 5, Ivančić Mladost: Bulat, Brečić, Kantar, Maček, Buljat, Draženović, Dumančić, Ujaković, Mihalj, Jurišić, Jagotić, Oxeinham,Šuta, Vidović i Marković.

