ZABORAVITE sve najave i kalkukacije. Vrijeme je da spoznamo kako će izgledati Fifin eksperiment na mitski opasnom jugu Afrike. Već je sama ceremonija otvaranja ukazala na staleške razlike, jer mogli su je pratiti samo oni najdubljeg džepa. S obzirom da je Europa u recesijskim raljama, prodaju ulaznica spašavali su Amerikanci. Tek polovično popunjen Soccer City pratio je simpatičnu, šarenu predstavu, kojom se za nešto više od pola sata Afrika predstavila svijetu svojim tradicionalnim folklorom. U svom 19. izdanju Svjetsko nogometno prvenstvo, najveći turnir na kugli zemaljskoj, po prvi puta stigao je u Afriku. Iako se uz ljepote jedne siromašne zemlje i njezinog crno-bijelo svijeta vezuju podaci o milijunima zaražemih AIDS-om, najveće stope kriminala, silovanja svakih 26 sekundi i više od 50 ubojstava dnevno, nogomet ovdje neće biti u drugom planu. Spoznat ćemo, između ostalog, i kakav je osjećaj po prvi puta gledati SP bez svoje reprezentacije, a s ceremonijom otvaranja već smo spoznali kako će nas izluđivati zaglušujući zvuk vuvuzela. 32 reprezentacije iz 32 zemlje, razvrstane u osam skupina, borit će se za afrički tron. Među njima je šest zemalja iz Afrike. Prvennstvo će gostovati u devet gradova domaćina: Polokwane, Rustenburg, Nelspruit, Pretoria, Johannesburg, Mangaung, Port Elizabeth i Cape Town. Južnoafrička odiseja započela je na spektakularnom Soccer Cityju, koji će biti domaćin najvažnijim ogledima: otvaranju SP-a (16:00, Južna Afrika - Meksiko) te finalu. Soccer City izgrađen je da izgleda poput afričkog drevnog lonca 'calabasha', a posebno impresivno izgleda po noći. Soccer City srce je južnoafričkog nogometa, na njemu je odigrano i finale Afričkog kupa nacija 1996., koji je JAR tada i osvojio. 91-godišnji Nelson Mandela, legendarni predsjednik, karizmatik i borac protiv apartheida, Nelson Mandela, ipak se nije pojavio na ceremoniji otvaranja. Bivši je predsjednik u žalovanju nakon tragične pogibije njegove 13-godišnje praunuke, koja je smrtno stradala pri automobilskoj nesreći po povratku s koncerta u čast otvaranja Mundijala, održanog u četvrtak na stadionu Orlando u Sowetu. Vijest su potvrdili iz njegove zaklade, koja kontaktira s južnoafričkom i svjetskom javnošću u njegovo ime. Sat vremena spetkatkla s juga Afrike prenosio se uživo u 215 zemalja svijeta, a otvaranje SP-a pratitlo je više od 500 milijuna ljudi. Ispunile su se riječi Lulu Xingwana, južnoafričkog ministra umjetnosti i kulture, koji je obećao je da će otvaranje biti fešta afričke umjestnosti, pjesme i plesa. U spektaklu otvaranja sudjelovalo je više od 1500 izvođača - volontera, od kojih najmlađi ima šest, a najstariji 68 godina. Zvuk vuvuzela odzvanjao je sa stadiona puno prije službenog početka otvaranja, no stadion je pola sata prije Afrički su navijači spremni prezentirati se svijetu. Svjetske ličnosti koje iole drže do svohe reputacije, ukazat će sa na Soccer Cityju. Američki predsjednik Barack Obama, Naomi Campbell, David Beckham - samo su neka od njih. No, nemaju svi mogućnost poput takvih "visočanstava" doći do Afirke. Soccer City pola sata prije početka otvaranja bio je popunjen tek 20 posto od ukupnog kapaciteta, da bi ceremonija započela pred polupraznim stadionom. Otvarile su se najave o malom broju prodanih ulaznica, posebno u Europi. Prilazi johanesburškom stadionu, najvećem u Africi, međutim, prepuni su navijača koji si nisu mogli priuštiti ulaznicu. "Vrijeme je da Afirka zasja", pjesma je kojom je krenuo afrički spektakl, ut poruku domaćinima da budu ponosni na ovaj dan. Tradicionalna, dramatična afrička muzika praćena je prekasnim fotografijama Južne Afrike na video-zidovima. Lajt motiv u nastavku ceremonije - kolijevka je čovječanstva. Organizatori nisu zaboravili istaknuti da je Afrika svuda oko nas. Legendarni afrički trubač Hugh Masekela, nigerijski Femi Kuti, alžirski afro-pop bend Khaled te Hip Hop Pantsula, najpoznatiji afrički reper, predstavljali su domaće snage na Soccer Cityju. Barem dok na njega ne izađe Bafana Bafana.Pjesma Hope izvedena je u čast Siphiwoa Ntshebea, jednog od najvećih afričkih ambasadora u svijetu, čovjeka božanskog glasa koji je trebao nastupiti na otvaranju, ali je u 35. godini života preminuo od bakterijskog meningitisa. Svojih pet minuta na stageu dobio je i R. Kelly, koji je izveo jednu od himni prvenstva, Sign of victiory, a koreografija je popraćena zastavama svih 176 zemalj koje su sudjelovale u kvalifikacijama. Konačno su se i tribine stadiona popunile. Samo do negdje 75 posto od kapaciteta... U završnom činu ceremonije izvođači su svojim tijelima složili logo svjetskog prvenstva i sve je spremno za službeni kick-off - susret Južne Afrike i Meksika. prenosi:index.hr Tagovi:sp 2010|jar 2010|otvorenje sp 2010|otvorenje svjetskog prvenstva jar 2010

