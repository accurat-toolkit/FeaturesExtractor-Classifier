12/03/2010 Pokušaj grčke vlade da zabrani pušenje na javnim mjestima uglavnom se ignorira. Iako je zakon u skladu s preporukama EU, poslovna zajednica tvrdi kako je gospodarstvo već dovoljno loše i bez dodatnog uznemiravanja gostiju koji plaćaju. Maria Paravantes za Southeast European Times iz Atine -- 12/03/10 Budući da oko 20.000 Grka umire svake godine od bolesti povezanih s duhanom, zemlja je zabranila pušenje na javnim mjestima. Međutim, pridržavanje zabrane sporno je pitanje. [Getty Images] Taj petak bio je prometan u jednom od najpopularnijim atenskih glazbenih klubova, gdje skupine prijatelja dolaze navečer zabaviti se nakon napornog tjedna. Čim su sjeli, muškarci i žene izvadili su svoje cigarete i uvidjeli da nema pepeljara na stolovima. "Nema pušenja", kazala je konobarica uzimajući njihovu narudžbu. "Možda kasnije..." Dvadeset minuta kasnije, 500 ili više ljudi u klubu bilo je u oblaku dima, a pepeo su tresli na pod. Grčkim zakonom usvojenim u srpnju 2009. godine zabranjeno je pušenje na javnim mjestima, povećani su porezi na cigarete i uvedene kazne u iznosu do 500 eura za kršenje zabrane. Međutim, to nije imalo bilo kakav zamjetan utjecaj na pušenje na javnim mestima. Osoba zaposlena u jednom baru kaže: "Ukoliko samo pogledate oko sebe vidjet ćete kako se nitko ne pridržava tog zakona... vidjet ćete kako su nepušački dijelovi restorana prazni, a pušački pretrpani stolovima koji su prebačeni iz nepušačkih dijelova kako bi se smjestili gosti". Prema podatcima ministarstva zdravstva, približno 20.000 stanovnika Grčke, od ukupno 11 milijuna građana, umre svake godine od bolesti vezanih za duhan. Ostalih 600 umre od pasivnog pušenja ili udisanja zraka kojeg zagade pušači u njihovoj blizini. "Pušenje uništava državne zdravstvene sustave", izjavila je nedavno ministarica prosvjete Anna Diamantopoulou, uoči početka kampanje za povećanje svijesti u školama -- posebice među adolescentima -- glede opasnosti pušenja. Prošle godine prvi je puta grčki Vrhovni sud presudio u korist podnositelja tužbe protiv njegova poslodavca, zbog štete koja mu je nanesena kao rezultat pasivnog pušenja. Istraživanja pokazuju kako preko 38 posto Grčka puši, što znači da je zemlja na vrhu u odnosu na ostale europske države. Podatci ministarstva zdravstva pokazuju kako 46 posto odraslih muškaraca i preko 31 posto žena puši na dnevnoj bazi. "Cijela zemlja puši", kazao je Panagiotis Behrakis, ravnatelj Državnog upravnog odbora za nadzor duhana, u izjavi dnevniku Kathimerini prošlog mjeseca. Prema grčkom zakonodavstvu, tvrtke s preko 50 zaposlenih mogu imati posebno određene prostorije za pušenje. Restorani, barovi, cafei i klubovi s prostorom preko 70 četvornih moraju imati izolirane prostorije za pušenje. Manji objekti mogu odabrati hoće li biti nepušački prostor, dok veći objekti (preko 300 četvornih metara) moraju imati odvojene ograđene prostorije s posebnim ventilacijskim sustavima. "Naš bar je mjesto za pušenje", kazala je šankerica Popi koja nije željela da se spominje puno ime. "Nema šanse da bilo koji vlasnik pretvori svoj lokal u nepušački objekt. Tada bi definitivno izgubio goste". Ne dijele svi takvo viđenje. Helen H, majka jednogodišnjeg djeteta, provela je sate u različitim trgovačkim središtima u Ateni kako bi pronašla restoran s nepušačkim dijelom u kojeg može otići sa sinom. Utvrdila je kako su restorani koji su nekada imali takve dijelove odustali od njih. Slični članci Loading "Posebice je teško zimi za nekoga s djetetom, trudnicu ili čak nepušača da imaju izbora", kazala je Helen. Vlasnici barova i klubova u glavnom gradu Grčke smatraju kako je zabrana pušenja pogoršala poslovanje u trenutku financijske krize. Čak i oni koji su podnijeli zahtjev za dozvolu za pušenje naišli su na veliku birokraciju u obradi svojih molbu. Zakonom se također zabranjuje pušenje u bolnicama, uredima i taxi vozilima, ali svatko će neizbježno naići na taksista s cigaretom. "Zaustavila sam taxi prije neki dan i našla se u oblaku dima", kazala je Mary koja je nepušač. "Ironija svega ovoga bio je istaknuti znak zabrane pušenja". Ovaj tekst poručio je SETimes.com. Loading Glasovanje Loading Your email has been sent.

