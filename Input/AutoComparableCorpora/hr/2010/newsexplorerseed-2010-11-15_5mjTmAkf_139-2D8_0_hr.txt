Mark Zuckerberg najavio je danas novi Facebookov sustav komuniciranja koji će uključivati i Facebook mail adrese. U središtu novog sustava koji je najavljivan kao ubojica gmaila nisu mailovi, iako će korisnici koji to žele dobiti facebook mail adrese, već sustav nalik chatu koji će na jednom mjesto objedinjavati poruke iz različitih izvora uključujući mailove i sms poruke. Sam Zuckerberg pojasnio je kako je naziv ubojica gmaila pretjeran, i dodao kako ne vjeruje da će ljudi nakon uvođenja prestati koristiti mailove, ali misli da bi korisnici dugoročno mogli prijeći na njihov sustav koji smatraju boljim. Novi sustav uvodit će se sljedećih mjeseci po principu pozivnica, a neke od važnijih karakteristika su mu: - podjela inboxa na tri dijela Poruke se dijele na važnije, manje važne i spam, što se može podešavati ručno, ali se defaultno podešava prema saznanjima koje Facebook ima na osnovu mreže prijatelja i njihovih prijatelja. "možemo raditi izvrsno filtriranje" rekao je Zuckerberg koji ipak nije dao najbolje odgovore kad su ga pitali kako se filtrira ljude koji nisu na Facebooku. - bolja povijest konverzacija Novi sustav uključuje email, ali više podsjeća na chat koji omogućuje konverzaciju putem različitih vrsta medija od čega je jedan mail. Forvardiranje i neke druge mail opcije su i dalje prisutne. Sustav podržava i jabber/XMPP, Facebook API, a uskoro će podržavati i IMAP. Prijenos Facebookove prezentacije uživo mogao se pratiti na donjem livestreamingu koji se trenutno reprizira. Članak će biti nadopunjen detaljnijim informacijama kasnije. Facebook komentari

