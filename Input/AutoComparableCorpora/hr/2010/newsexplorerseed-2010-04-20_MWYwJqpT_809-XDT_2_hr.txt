Ibadet je riječ veoma širokog dijapazona. Iako imamo jasno određeno vrijeme za molitvu, svaka minuta, uslov i pložaj mogu biti posrednici za uspostavu veze sa Stvoriteljem. Uistinu je ibadet lijek za nemarnost, zabludu, pobunu i licemjerje i sredstvo za dobivanje Božije pomoći i milosti. Već smo nekoliko puta kazali da je namaz zaista prijatan i lijep ibadet koji ima vrijednu ulogu u oslobađanju ljudi od pokvarenosti i zablude. Zbog toga je obavljanje namaza u jasno određeno vrijeme obaveza za svakog muslimana i muslimanku. Obavljanje namaza prilagođeno je za sve uslove i sve ljude, tako da invalidna lica mogu klanjati sjedeći. Zato ljudi koji imaju opravdane razloge namaz mogu obavljati u mislima. Jedan od namaza koji ima opravdanje jeste putnikov namaz. Putovanje je u islamu jedno od sredstava obavještenosti, trgovanja, stjecanja nauke i iskustva, zabave i razonode. Stoga Allah dž.š. preko Kur'ana nalaže ljudima da putuju, vide svijet i razmisle o Njegovim blagodatima. No i putovanje ima svoje običaje i zapovjedi što je uticajno u kakvoći vršenja ibadeta. Onaj ko je u stanju putovati klanjat će umjesto četiri samo dva rekjata na svojim putovanjima i ovakav namaz se zove skraćeni namaz. Mekanski su se muslimani poslije dugog niza godina izbivanja sa oduševljenjem i neopisivom radošću pripremali da pođu sa Poslanikom Muhamedom u Meku na umru. Kada je Poslanikovo društvo stiglo u Hudabiju, mjesto na kojem je Pejgamber sa mnogobožcima potpisao mirovni sporazum, pripadnici plemena Kurejš nisu bili oduševljeni zbog toga. Halid ibn Valid bio je na čelu jedne grupe od 200-njak ljudi, mnogobožaca, koji su se stacionirali u planinama blizu grada radi sprječavanja muslimanskog ulaska u Meku. Tačno u podne Bilal je proučio ezan i svi su stali u safove s nijetom da klanjaju. Tada se Halid ibn Valid obratio svojoj vojsci riječima: ''Muslimani na namazu potonu u ibadetu i sve zaborave. Poslijepodnevni ikindija namaz po njima ima veoma jaku vrijednost i vole ga kao svoje oči, stoga mi treba da iskoristimo priliku kada budu klanjali, da im brzo priđemo na prepad ih napadnemo i sve ih pobijemo.'' Allah dž.š. je baš u tom času Poslaniku proslijedio 102. ajet sure Al Nisa, u kojem mu je dao nalog za muslimane klanjače i njihov strah. Svi prisutni su zavapili da je to jedna od mudžiza Časnog Kur'ana u kojem se krije svaka vrsta pomoći. Samo su Allahu dž.š. poznate sve namjere i urote. Kada je to Halid ibn Valid vidio sav začuđen odmah je tražio da primi islam. U 102. ajetu blagoslovljene sure Žene dolazi: ''Kada ti budeš među njima i kad odlučiš da zajedno s njima obaviš molitvu, neka jedni s tobom molitvu obavljaju i neka svoje oružje uzmu; I dok budete obavljali molitvu, neka drugi budu iza vas, a onda neka dođu oni koji još nisu obavili molitvu pa neka i oni obave molitvu s tobom, ali neka drže oružje svoje i neka budu oprezni. Nevjernici bi jedva dočekali da oslabi pažnja vaša prema oružju i oruđu vašem, pa da svi odjednom na vas navale.'' Od tog vremena uspostavljen je namaz koji se klanja za popuštanje straha. Klanja se po dva rekjata jer u vrijeme ratova i prirodnih nepogoda nema baš puno vremena, može se obavljati individualno ili džematile. Tu je još i imam namaz koji koriste muslimanski borci na ratištima. Klanja se džematile, jedan dio ljudi obavlja namaz dok drugi budno motri neprijatelja. Zatim se prva polovica vraća na borbeno mjesto a oni drugi dolaze da klanjaju. Ova dva posljednja namaza međusobno su povezani a uspostavljeni su u vrijeme Poslanikova unuka imama Huseina a.s. Imam Husejn rahmetula alejhi kao i njegov djed i otac bio je zaljubljen u namaz. Kada je bio na seždi lice mu je mjenjalo prvobitni oblik. Ovaj hazret bio je oličenje slobode i istinitosti. A pred svoj posljedni namaz, čovječanstvu je ostavio poruku – da život nije ništa drugo nego pravoljublje i kretanje u smjeru apsolutne Istine. Allah dž.š. i namaz su jedini čvrst most koji će poravnati put takva kretanja. Bližilo se podne na dan Ašure. 30 ljudi iz Husejnove pratnje postali su šehidi u moru odapetih strijela koje su dolazile iz pravca u kojem su bili utaboreni neprijatelji. Svi ostali iz imamove pratnje su takođe očekivali trenutak kada će postati žrtvama. Čovjek po imenu Semama Saidavi primjetio je da je već vrijeme podne namaza. Prišao je imamu Huseinu i rekao: ''O Aba Abdullah došlo vrijeme namaza i mi želimo posljednji put u životu s tobom klanjati namaz, džematile.'' Imam Husejn je podigao glavu prema nebu i prošaputao: ''Podsjetio si me na namaz, neka Allah dž.š. tebe postavi ispred klanjača namaza. Zatražite da neprijatelji odustanu od daljih napada dok mi klanjamo.'' Neprijateljski vojnik podrugljivo je doviknuo da njihov namaz neće biti ukabuljen kod Allaha dž.š. a Habib ibn Mezahr koji je bio u Husejnovoj pratnji ljutitim glasom mu je doviknuo: ''Da Husejnov namaz, namaz Poslanikova unuka ne bude primljen pa kako će onda biti primljene molitve od ljudi kao što si ti.'' Imam Husejn se abdestio, stao ispred safa u koji su bili poredani ljudi iz njegove pratnje i sa golemom usrdnošću počeo da se moli Bogu. Nekoliko njegovih boraca napravilo je živi štit oko družine a neprijatelji nisu čekali da Poslanikov unuk klanja. Prve strelice pogodile su njegove odane prijatelje koji su ga nastojali zaštititi svojim tijelima a onda i imama Husejna koji je dosegao stepen šehadeta. Naraštajima poslije ostao je spomen i sjećanje na ovaj obavljeni najveličanstveniji namaz. Namaz je prijatan i lijep ibadet. Kada izvršimo ovaj obred preplavi nas spoznaja i pokornost, uzdižemo se do nebeskog kraljevstva, potpuno čistog srca. Namaz je prozor ka svjetlosti i sretnom životu. Zbog njegove terapeutske uloge ljudsko biće osjeti pozitivne tragove i blagoslov kroz cijeli život. Osim obaveznih postoje i ostali namazi o kojima se govori u islamskim propisima. Oni se zovu ‘‘nafile’’, neobavezni namazi, dopunski i dodatni. Ovi namazi su poželjni a njihovo izvršenje nije obaveza nego je pokazatelj općeg interesa klanjača i snažnog prijateljstva s Uzvišenim. Noćni namaz takođe spade u nafilu. Smatara se da je moguće postići veliku Božiju milost klanjanjem noćnog – lejl namaza. Na tu istinu ukazuje i Muhamed a.s. kojem se u Objavi poručuje: ‘‘I probdiji dio noći u molitvi, - to je samo tvoja dužnost, Gospodar tvoj će ti na onom svijetu hvale dostojno mjesto darovati.’’(sura Noćno putovanje 79. ajet). Noćni namaz je živi i uticajan ibadet, što potvrđuju mnogi. Imama Sadik kaže da će lejl namaz biti povod Božijeg zadovoljstva i omiljenosti kod meleka. Ovaj namaz je sunet poslanika i svjetlo spoznaje koje čini lakšim prihvatanje molitve i djela. On je posrednik blagoslova i opskrbe između klanjača i Gospodara. U drugoj priči kaže se da će u kući u kojoj se klanja noćni namaz i čita Kur’an svjetliti svjetlost za stanovnike neba, kao što svjetle zvijezde za ljude na zemlji. Oživljavanje noći i noćnog namaza ima posebnu ulogu u duhovnoj izgradnji ljudi. Okupiranost dnevnim poslovima i svakodnevna žurba odvlače čovjeka na različite strane. U tom dnevnom sukobu nije lako produktivno usmjeriti misli. No naveče i sve do svitanja, kada su duša i tijelo u stanju opuštenosti, čovjek je smiren i pažljiv. U takvom stanju on se udaljava od pretvaranja i staloženo analizira svoja dnevna djela da bi molitvom potražio oprost i novu snagu za sutra. Zato Božiji priojatelji traže noćno prošišćenje i snaženje volje. Na početku islama Poslanik je koristio različite metode kako bi nagovarao narod na namaz, pa tako i ovaj noćni. Postepeno je gradio ličnost muslimana i pretvarao ih u odlučne, hrabre, bogobojazne i čiste individue. Iz islamskih predaja o vrlinama noćnog namaza govori se u kontekstu samoizgradnje i vaspitanja duše. Poslanik Muhamed s.a.v.s. u jednom govoru kaže: ‘‘Onaj koji klanja noćni namaz ima po danu lice sretnika. Ko ustraje u noćnom namazu biće uporan i zdravog tijela, odabran kod Boga i na dohvat Njegove milosti. Ovaj namaz je bio obaveza svoh poslanika.’’ Jedne noći u kuću uvažene uleme provalio je lopov. Mnogo je tražio, ali ne nađe ništa za ukrasti. Kada šejh primjeti prisutnost uljeza on povika: ‘‘O mladiću, uzmi kantu i zahvati vode iz bunara, a potom uzmi abdest i odklanjaj namaz pa ćeš ujutro nešto dobiti s čim ćeš biti zadovoljan.’’. Kada je svanulo šejh donese mladiću 100 dinara i reče mu da je to nagrada zbog njegovog noćnog ibadeta. Lopov tek tada dođe sebi i poče se tresti te reče: ‘‘Neću pare! Uživao sam prošle noći u Božijoj blizini, a to je neprocjenjivo. Uputio si me prema Allahu kako bi pronašao put spasa.’’ Nakon kratkog vremena mladić se našao u uskom krugu Božijih evlija. Namaz je vrijedan u svakom vremenu i on u ljudima proizvodi zadovoljstvo, ali u noćnim satima on uzrokuje lahkoću i ugodnost. Kada je Božiji poslanik zatražio od Džibrila savjet, on mu reče: ‘‘O Muhamede, ukoliko hoćeš da uživaš znaj da ćeš na kraju otići sa ovog svijeta, ma koliko ga volio. Znaj takođe da će tvoja djela biti razdvojena po vrijednosti, a toga ćeš najbolje biti svjestan u toku noćnog namaza.’’ Božiji roibovi su oni koji iskreno i čisto čine ibadet. Uzvišeni o njima kaže da su ustrajni u noćnom ibadetu – ‘‘I oni koji provode noći pred Gospodarom svojim na tle padajući i stojeći.’’(ajet 64 sure Furkan). Na drugom mjestu Allah dž.š. predstavlja one koji noći oživljavaju učenjem, te ih poredi sa mnogobošcima i nemarnim – ‘‘Da li je onaj koji u noćnim satima u molitvi vrijeme provodi, padajući licem na tlo i stojeći, strahujući od onoga svijeta i nadajući se milosti Gospodara svoga…? Reci: Zar su isti oni koji znaju i oni koji ne znaju ? Samo oni koji pameti imaju pouku primaju.’’ (ajet 8 sure Az Zumer) Čadni i uzdržljivi posebno su istaknuti u Kur’anu. Jedno od njihovih obilježja je bdijenje i noćna molitva. U noćno doba se bude njihova srca i spominjući Boga oni idu ka Njegovoj veličini, mole i dobivaju oprost. Allah Mudri im daje podršku te ispunjava njihovo postojanje blagorodnošću i vjerom. Poslanik je rekao da mu je posebno omiljen kraj noćnog namaza jer Allah poručuje da su Mu posebno dragi oni koji ‘‘čedni i uzdržljivi pred zoru oprost traže.’’ Ajeti koji govore na ovu temu pozivaju i na učenje Kur’ana. Ovaj ibadet takođe je karakterističan za noćne aktivnosti vjernika. Kur’an časni je najvažnije sredstvo za jačanje imana, uzdizanje duše i sticanje vrlina. Isčitavanjem ove Knjige i razmišljanjem o njenim ajetima mi se prošišćavamo i samoupućujemo. Noćni namaz ima još neke osobenosti a na kraju ćemo nešto reći i o njegovom ukupnom obimu. On ima 11 rekata kloje dijelimo u tri dijela. Dakle, čine ga četiri namaza od osam rekata, potom jedan od dva rekata, nazvan ‘‘šefae’’ i još jedan rekat ‘‘vitr’’ namaza. Namazi noćne nafile sa po dva rekata slični su sabahskim, ali nemaju ezan ni ikamet. Još samo recimo da je posebno lijepo na vitr namazu proučiti kunut dovu.

