U zagrebačkom ugostiteljstvu i društvenom životu imale su kultni status. O njima se govorilo, u njih se redovito dolazilo, bili su prepoznatljiva slika grada. Kavane Korzo i Medulić, restorani Šumski dvor, Gradski podrum, Pod starim krovovima, Zagorec... i mnogi drugi bili su nekoć redovita društvena i gastronomska okupljališta, a danas su napušteni, napola zaboravljeni, poput kakvih prosjaka za kojim se okrene tek rijetki dobronamjernik i prisjeti se što su oni nekoć značili u Zagrebu. Uzroci propadanja Jedni su propali zbog neriješenih imovinsko-pravnih odnosa, drugi zbog malverzacija oko privatizacije, treći zbog Zakon o nepušenju... Može li ih se revitalizirati, može li im se vratiti negdašnji sjaj? Kulturna elita U kavanu Korzo svraćali su Krleža, Marinković i mnogi drugi uglednici Stupovi srama Kavana Korzo na uglu Ilice i Gundulićeve ulice, poznata po secesijskom interijeru s prekrasnim lusterima, mramornim stolićima i kožnatim naslonjačima, bila je, uči nas povijest, omiljeno sastajalište građana više srednje klase i tada najljepša i najotmjenija gradska kavana. Prije nešto manje od 100 godina, zbog svog kulturološkog značenja, bila je zabilježena i na filmu, u nju su redovito svraćali Miroslav Krleža, Ranko Marinković i drugi uglednici, a danas je oblijepljena otrcanim reklamama jednog uvoznog piva. Lokali u vlasništvu Grada Upravo ti zeleni plakati povezuje kavanu Corso i jednako oblijepljenu susjednu kavanu Medulić na uglu Ilice i Medulićeve ulice. I taj reprezentativni prostor već je godinama zatvoren i zjapi prazan, a ulični svirači svojom svirkom “bude memorije, čiste nostalgije” starijih sugrađana koji bi željeli još jednom osjetiti raskoš nekoć slavnih zagrebačkih kavana. Oba su prostora u vlasništvu Grada, u kojemu očito nemaju nikakvu viziju kako Zagrebu vratiti kultne kavane. Kulturna elita Tragom neslavno propalih kavana, s neizvjesnim izgledima za oživljavanje, idu i nekoć kultni ugostiteljski objekti poput restorana Šumski dvor na Cmroku, Gradskog podruma pokraj Zubakove Gradske kavane, Pod starim krovovima na Gornjem gradu ili Zagorca u Frankopanskoj ulici. Legendarni restoran Šumski dvor na Prekrižju, omiljeno mjesto Zagrepčana, osobito vrtna terasa ljeti, danas je ruševina razbijenih stakala, s ostacima božićnih ukrasa, i stovarište smeća - nedopustivo ruglo grada u elitnoj zoni. U vlasništvu je splitskoga gradonačelnika Željka Keruma, čiji su planovi o obnovi tog restorana zasad nepoznati, a nagađa se kako će Kerum graditi hotel s restoranom. Podrum malverzacija Gradski podrum na Trgu bana Josipa Jelačića, pokraj Gradske kavane koja je u zakupu Pave Zubaka, u vlasništvu je Grada. Umjesto da se o gastronomskoj ponudi tog restorana govori u gastronomskim rubrikama, o njemu se piše u crnoj kronici, uz podsjećanje na financijske malverzacije počinjene u pretvorbi. Nakon 180 godina zatvorena je i gostionica Pod starim krovovima na Gornjem gradu. Razlog je zatvaranja popularne krčmice, u kojoj su se se okupljali boemi, umjetnici, pjesnici, a koja je poslužila kao scenografija za film “Tko pjeva, zlo ne misli”, zakon o ograničavanju uporabe duhanskih proizvoda, koji je lokal stoljetne tradicije doveo do bankrota. Vlasnik Goran Albini Kamanjo zasad ne namjerava otvoriti gostionicu Pod starim krovovima. Znamenitosti grada Zagreba

