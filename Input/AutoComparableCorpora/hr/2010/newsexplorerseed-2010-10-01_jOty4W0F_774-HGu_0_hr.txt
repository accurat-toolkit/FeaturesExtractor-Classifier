Gradonačelnik Modi'in Illita, mjesta sa 39.800 stanovnika i 20 km. udaljenog od Jeruzalema, Jaakov Gutermann, nije spreman za razgovore. Novinari i menadžeri građevinskih poduzeća su ga početkom rujna bezuspješno tražili; nestao je bez traga i glasa. Njegova sekretarica kaže da ga je moguće pronaći nakon židovskog praznika koji je u to vrijeme bio u tijeku. Prestanak zabrane izgradnje naselja je za Gutermannov doseljenički grad na Zapadnoj obali odlučujući je datum. Vjerojatno ni Gutermann sam ne zna što će biti dalje nakon što istekne zabrana pa je možda je to razlog što nije spreman za razgovore. Bildunterschrift: Großansicht des Bildes mit der Bildunterschrift: Izraelska djeca u naselju na palestinskom području 50.000 religioznih Izraelaca živi u naselju koje se nalazi na pola puta između Jeruzalema i Tel Aviva. Skoro niti jedno naselje u posljednjih 20 godina nije tako brzo izgrađeno kao ovo. Žene u Modi'in Illitu u prosjeku rađaju po osmero djece. Jedan grad koji se tako brzo razvija, ne može podnijeti zabranu gradnje. Mješalice u pogonu Modi'in Illit je zaista pravi grad. Petokatnice i li šestokatnice s balkonima i liftovima se nalaze na kamenitom brežuljku. Mjesto se očigledno nalazi na palestinskom području, zapadno od zida između Zapadne obale i Izraela. Zapravo, ovaj grad već danas pripada Izraelu. Prema procjenama jednog arhitekta, koji tu gradi više od 20 godina, za vrijeme zabrane gradnje su bile aktivne četiri velika poduzeća koja su izvodila završne radove na 600 stanova koji su bili izgrađeni još prije zabrane daljnje gradnje. Bildunterschrift: Na gradilištima uglavnom rade Palestinci Pored zgrade u kojoj je smještena gradska uprava se nalazi mješalica za beton. Ovdje su u tijeku radovi na izgradnji škole čija je izgradja dozvoljena za vrijeme zabrane jer se javne ustanove i dalje smiju graditi. Rafi je poslovođa. Dok trojci zidara, Palestinaca, daje daljnja uputstva, kaže da trenutno nema nikakvih problema. "Ovdje rade Palestinci i grade za nas. Vidite one tamo radnike? Oni su također Palestinci. Ovdje rade kako bi zaradili za život. Ne interesira ih ništa drugo. Politika je za velike, ne za male. Oni moraju zaraditi novac kako bi mogli kupiti nešto za hranu“, kaže Rafi. U trgovinskom centru u Modi'in Illit susrećemo ortodoksne židove, muškarce sa crnim šeširima u bijelim košuljama. Kupuju namirnice za dolazeći praznik. Etan'el prodaje ruže. "Sva prenemaganja oko zabrane gradnje naselja su totalno glupa i beznačajna. Koliko kog da izgradnja bude obustavljena, na kraju će opet biti nastavljena. Time se ne postiže ništa", kaže Etan'el . Bildunterschrift: Großansicht des Bildes mit der Bildunterschrift: Naselje istočno od Jeruzalema u kojem žive Židovi Odšteta od države Pored Etan'el stoji Benny. Ispred njega se nalaze šareni plakati s motivima iz Jeruzalema i Zida plača. Benny živi u Gilou, predgrađu Jeruzalem, mjestu koje se kao i Modi'in Illit nalazi na palestinskom području. "To me zaista ne zanima. Imam svoj stan i svoj mir. Nema nikakve razlike između toga da li me to interesira ili ne”, kaže on. Za većinu je zabrana izgradnje je političko “mlaćenje prazne slame”. Jedino je Itai ljut zbog zabrane izgradnje. "Naravno da to ima svoje značenje. Ovdje se nalazi mnogo ljudi koji čekaju da dobiju stan. Postoje zgrade koje nisu izgrađene bez obzira što su ljudi platili njihovu izgradnju. Mnogi ne znaju na čemu su", naglašava Itai. Amir Zaken je direktor građevinskog poduzeća „Neot Hapisga“. Zaken je u Modi'in Illitu planirao izgraditi 2.000 stanova. Međutim, radove ne izvodi zbog zabrane gradnje. "Kada vlada donese odluku, onda je potrebno donošenje odluke o preuzimanju odgovornosti i isplate odštete onima koji su bili pogođeni zabranom gradnje", kaže Zaken. Njegova firma je u Modi'in Illitu investirala 30 milijuna eura, pripremila zemljište, izgradila vodovod i kanalizaciju. Amir Zaken od države traži 30 milijuna eura odštete. Komitet odgovoran za ova pitanja je odbio njegov zahtjev. Amir je zabrinut. Slabo spava i sam ne zna kako će isplatiti svoje radnike. Na njegova pisma koja je slao državnim institucijama, od gradonačenika Modi'in Illita do premijera Netanjahua, nije mu nitko odgovorio. Autor: Sebastian Engelbrecht / Mehmed Smajić Odg. urednik: Željka Telišman

