"Naše opcije nemaju ograničenja i odnose se na cijeli planet", rekao je iranski predsjednik o mogućoj reakciji Teherana na napad, "Mislim da neki razmišljaju o napadu na Iran, posebice u Izraelu, ali oni znaju da Iran ima neuništive bedeme i njihovi američki gospodari im to neće dopustiti", Ahmadinedžad je zaključio da "oni znaju da bi iranska pljuska bila jaka i bolna". Kao ilustraciju svega toga, Iran je jučer testirao još jedan taktički balistički projektil zemlja-zemlja Qiam (naslovna fotografija), za koju nije objavljen krajnji domet, no u arsenalu su već prije imali rakete za koje tvrde da mogu dosegnuti Izrael. Kako su se pohvalili iranski stručnjaci, raketa je teško uočljiva na radaru, nema bilo kakvih krilaca, što joj garantira veću brzinu i postaje teža meta za antibalsitičke projektile, kakve je nedavno od Washingtona naručio Kuvajt. Iranska državna televizija objavila je snimke na kojima iranski i ruski nuklearni stručnjaci stavljaju prve šipke s nuklearnim gorivom u prvoj iranskoj nukealrnoj elektrani u Bushehru, što je prvi u korak u njenom puštanju u pogon. Nuklearka je započeta još u doma Pahlavijevog režima uz pomoć Siemensa, a nakon duge stanke dovršili su je stručnjaci iz ruskog Rosatoma. Nuklearka će proći nekoliko mjjeseci testnog rada prije nego što bude puštena u pogon i razvije punu snagu. U sljedeća dva tjedna, u reaktor će biti stavljene 163 šipke s ukupno 80 tona nuklearnog goriva. No, Bushehr je dio iranskog civilnog nuklearnog programa, za kojeg na Zapadu smatraju da je usko povezan s vojnim programom, odnosno projektom stvaranja atomske bombe, budući da Iran još uvijek odbija kontrolu Međunarodne agencije za nuklearnu energiju nad programom obogaćivanja urana. U Izraelu zbog toga vlada sve veća nervoza, a mjesečnik Atlantic objavio je geopolilitčku analizu u kojoj se tvrdi da će, čak i ako SAD ne preventivno ne napadne Iran, to svakako učiniti Izrael. Nekoliko dana prije toga, ključni savjetnici Baracka Obame javno su pred kamerama potvrdili da i američki planovi za napad na Iran već postoje. Godinama se, doduše, govorilo da Izrael neće dozvoliti čak niti dovršetak gradnje nuklearke u Bushehru. Iz Moskve razuvjeravaju, ističući da će potrošeno nuklearno gorivo iz Bushehra, koje bi se eventualno moglo koristiti u izradi nuklearne bombe, ponovno vraćati u Rusiju. Gary Samore, savjetnik za nuklearnu energiju američkog predsjednika baracka Obame, pokušao je danas izraelsku nervozu smanjiti izjavom da bi proces pretvaranja nuklearnog materijala u operativno oružje trajao barem 12 mjeseci. Koliko je Samore time smirio duhove, vrlo je dvojbeno, no time je svakako odredio vremenske okvire u kojima bi se mogao očekivati napad na iranska nuklearna postrojenja. Dodatni problem je što je Iran svoje nuklearne instalacije u međuvremenu umnožio, a i dobro zaštitio (navodno su u blizini i živi štitovi), pa je dvojbeno bi li kirurški napadi donijeli očekivani cilj, a mogućnost invazije na Iran time svakako dobiva na težini.

