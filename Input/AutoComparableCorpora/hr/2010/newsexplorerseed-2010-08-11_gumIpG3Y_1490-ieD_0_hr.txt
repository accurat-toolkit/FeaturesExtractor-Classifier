Republika Singapur, kraće Singapur, otočni je grad-država u jugoistočnoj Aziji na jugu Malajskog poluotoka, na vrhu poluotoka Malake. Također ga radi njegovog strateški važnog položaja zovu "Azijski Gibraltar". Na malajskom Singapura znači "lavlji grad". Noćna panorama Singapura Sadržaj: 1. Zemljopis 2. Povijest 3. Politika 4. Stanovništvo 5. Gospodarstvo 6. Vanjske poveznice Republika Singapur Republic of Singapore 新加坡共和国 Republik Singapura சிங்கப்பூர் குடியரசு Zastava Grb Geslo Majulah Singapura (Naprijed, Singapure) Himna Majulah Singapura Glavni grad Singapur Službeni jezik engleski, kineski, malajski i tamilski Vlada - Predsjednik Sellapan Ramanathan - Predsjednik Vlade Lee Hsien Loong Neovisnost Od Malezije 9. kolovoza 1965. Površina 191. po veličini - ukupno 697 km² - % vode 1,44 % Stanovništvo 114. po veličini - ukupno (2004) 4.608.595 - gustoća 6.004/km² Valuta singapurski dolar (100 centa) Pozivni broj 65 Vremenska zona UTC +8 Internetski nastavak .sg 1. Zemljopis Karta Singapura Singapur je otočna država koja se sastoji od 63 otoka (najveći je otok Singapur, veći su otoci Pulau Tekong i Jurong, a ostali su manji). Nalaze se južno od Malajskog poluotoka. Između Malajskog poluotoka i Singapura je uski morski prolaz Johorski prolaz preko kojeg vodi most. Singapur se nalazi na strateški važnom položaju. Nalazi se na krajnjem jugu Malajskog poluotoka na ulazu u Malajski prolaz (morski prolaz između Malajskog poluotoka i Sumatre). To je najvažniji morski prolaz koji spaja Tihi i Indijski ocean i preko njega prolazi većina brodova koji plove između istočne i južne Azije. Većina tih brodova staje u Singapuru, te se on razvio u značajnu luku. Reljef Singapura je nizak i valovit s brdovitim dijelovima u središtu. Preko otoka teče nekoliko manjih rijeka (najvažnija je rijeka Singapur). U sredini otoka su jezera Gornje i Donje jezero Seletar i Gornje i Donje jezero Peirce.

