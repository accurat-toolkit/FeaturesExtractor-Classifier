2010-09-29 | Word | Share This Chevroletova premijera u europskom segmentu višenamjenskih vozila/obiteljskih jednovolumena – Orlando – bit će jedna od glavnih atrakcija na sajmu Mondial de l'Automobile u Parizu 30. Temeljen na konceptnom modelu koji je prvi put predstavljen upravo u Parizu 2008., Chevrolet Orlando je obiteljski automobil sa stavom. Ovaj kompaktni sedmerosjed dojmljivog crossoverskog dizajna sa svojim fleksibilnim interijerom i velikom vrijednošću doista je automobil za svaku priliku. Od obiteljskih praznika i kupovine u gradu, do sportskih aktivnosti i vožnje iz čistog užitka, Orlando nudi dovoljno prostora i stila za svakoga. „Da bi se pobrinulo za obitelj, potrebno je puno energije i svestranosti“, kaže Wayne Brannon, predsjednik i izvršni direktor Chevrolet Europe. „Orlandov zanimljiv dizajn i funkcionalnost odražavaju bit moderne obitelji.“ Orlando je savršen suputnik za obitelji s modernim, brzim stilom života. Uz širok raspon mogućih konfiguracija sjedala, ovaj Chevroletov sedmerosjed može se brzo pretvoriti u jednog od najprostranijih jednovolumena u klasi i poslužiti za prijevoz većih tereta. Orlando također nudi inovativna rješenja za pohranu stvari koje obično putuju s tipičnom suvremenom obitelji. Privlačan dizajn Dok većina višenamjenskih vozila ima neuzbudljiv izgled koji je posve u funkciji praktičnosti, Orlando se izdvaja modernijim linijama. Novi dodatak Chevroletovoj obitelji automobila ima specifično i prepoznatljivo Chevroletovo lice koje karakterizira podijeljena rešetka i amblem u obliku leptir-mašne. Gledan iz profila, Orlando ima spuštenu liniju krova i dinamičnu siluetu inspiriranu crossover-modelima. Kreativna unutrašnjost U unutrašnjosti, kazališni raspored Orlandovih triju redova sjedala sigurno će privući pozornost svih ljubitelja kvalitetnih automobila s obiteljima. Drugi i treći red sjedala su povišeni pa će putnici svih uzrasta moći uživati u izvrsnoj vidljivosti sprijeda i bočno. Novi Orlando dolazi s cijelim nizom pretinaca raznih veličina i oblika smještenih na središnjoj konzoli, prednjim i stražnjim vratima, stražnjem utovarnom prostoru pa čak i na krovu. Možda je najinovativniji prostor za pohranu skriven iza prednje maske audiosustava kojemu se pristupa okretanjem maske. Nadohvat ruke vozača i suvozača, ovaj prostor za pohranu dovoljno je velik za spremanje stvari kao što su MP3 player, sunčane naočale ili novčanik, a sadrži i USB priključak za punjenje MP3 uređaja ili iPoda tijekom vožnje. Interijer novog Orlanda također odlikuju najmoderniji elementi dizajna specifični za Chevrolet kao što su dvostruki kokpit inspiriran Corvettom te ambijentalno plavo pozadinsko osvjetljenje središnje konzole. Prvi od sedam novih modela za Chevroletovu stogodišnjicu Godine 2011. obilježavat ćemo stogodišnjicu postojanja Chevroleta, a Orlando je prvi od sedam novih modela koji će biti dostojna proslava ovog velikog jubileja. Orlando će biti i jedna od četiri Chevroletove svjetske premijere na Pariškom sajmu automobila. Automobil će se naći u prodaji širom Europe početkom 2011. godine. O Chevroletu Chevrolet je vodeći globalni brand General Motorsa koji godišnje proda preko 4,5 milijuna vozila u više od 130 država. Četvrti je po veličini globalni brand kada se radi o prodaji te je također jedan od najbrže rastućih brandova na svijetu. Chevrolet se odlikuje izražajnim dizajnom, vrhunskim performansama i nastojanjem da ponudi najbolju vrijednost za novac u svakom segmentu u kojemu je prisutan. Nakon ponovnog predstavljanja branda u Europi 2005. godine Chevrolet je udvostručio prodaju na preko 500.000 jedinica u 2008. Nova Chevroletova ponuda modela uključuje mali Aveo, kompaktnu limuzinu Cruze, terenac Captivu te srednje veliku Epicu. Posve nov gradski auto Spark bit će predstavljen početkom 2010. godine. Chevroletova najveća tržišta u Europi su Rusija, Španjolska, Italija, Ujedinjeno Kraljevstvo i Njemačka. Brand je osnovao švicarski emigrant Louis Chevrolet 1911. godine pa će uskoro proslaviti stogodišnjicu svojeg postojanja predstavljanjem revolucionarnog električnog automobila s produljenim dosegom - Chevrolet Volta. Više informacija o Chevroletu može se naći na web-stranicama http://www.chevroleteurope.com i http://media.chevroleteurope.com.

