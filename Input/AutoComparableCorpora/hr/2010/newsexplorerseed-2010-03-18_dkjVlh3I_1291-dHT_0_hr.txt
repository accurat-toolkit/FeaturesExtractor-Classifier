Njemačka bi do 2021. trebala isključiti i posljednji nuklearni reaktor. No tako ne misli i vlada Angele Merkel. Razmišljaju o ukidanju 10-godišnjeg moratorija kojim bi se riješilo pitanje trajnog odlaganja radioaktivnog otpada. Oko 60 posto Nijemaca podupire odluku o zatvaranju svih njemačkih nuklearnih elektrana, no isto tako raste broj onih koji se zauzimaju za njihov opstanak u kombinaciji s iskoristivim izvorima energije opravdavajući to nužnim za njemački razvoj. Rudnik soli u Gorlebenu u Donjoj Saskoj njemačka vlada je 1977. izabrala kao najbolje rješenje za skladištenje radioaktivnog otpada. Niz istraživanja opovrgnulo je tvrdnje da je riječ o najsigurnijoj lokaciji. Sedimenti stijena naime nisu dovoljno nepropusni za zaustavljanje mogućeg curenja. Još 1982. stručnjaci su poručili da treba tražiti novu lokaciju. Prijevoz kontejnera s radioaktivnim otpadom u Gorleben svake godine izaziva žestoke prosvjede. Trideset i tri godine nitko nas ništa nije pitao, a ne pitaju nas ni sada. Borit ćemo se protiv vladine odluke svim sredstvima, poručila je Renate Kuenast iz Stranke zelenih.

