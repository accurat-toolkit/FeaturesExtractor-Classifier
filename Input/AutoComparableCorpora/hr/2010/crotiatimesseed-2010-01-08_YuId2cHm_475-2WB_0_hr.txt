"Quando si è chiusi in una stanza al buio senza elettricità in preda ai morsi della fame, è normale chiedersi che senso ha, per quale motivo non dovrei porre fine a tutto questo? Ma poi arrivi alla conclusione che non puoi arrenderti perché ti trovi in una situazione così ingiusta che non puoi assolutamente darti per vinta. E' stata questa sorta di spirito combattivo a tenermi in vita". Sono le parole Natasha Kampusch, la ragazza che a solo 10 anni, il 2 marzo 1998, viene rapita mentre sta andando a scuola. Un incubo che per Natascha dura 8 lunghissimi anni prima di riuscire a scappare al suo aguzzino il 23 agosto 2006. "STUDIO APERTO - LIVE" torna lunedì 25 gennaio 2010, alle ore 00.10, con un appuntamento speciale realizzato da Gabriella Simoni dal titolo "Natasha Kampusch". Attraverso le parole di Natascha emerge la vera figura della giovane e si comprende quanto siano stati drammatici questi interminabili anni di prigionia con un uomo che, all'apparenza sembrava una persona per bene, ma che "gli piaceva avere qualcuno da soggiogare ? come ricorda Natascha ? e più io facevo resistenza più lui provava soddisfazione a tormentarmi e dominarmi. In questo modo cresceva la propria autostima". LIVE ha raccolto anche le testimonianze delle persone che ruotano intorno a questa storia, dalla mamma di Natascha al suo avvocato e all'amico del mostro, quel Wolfgang Priklopil che sceglie di fuggire alle sue responsabilità suicidandosi il giorno della fuga di Natascha. Ricordi, rumori, sensazioni di una lunga e straziante prigionia che Natascha racconta nell'intervista, dallo stillicidio provocato dalla goccia del rubinetto, al rumore della cassaforte che indicava che il mostro stava scendendo; dalle mani sulla sua gola per strozzarla se provava a parlare alle cuffie di plastica messe nelle rare volte che le faceva abbandonare la sua cella di sei metri quadrati per portarla al piano di sotto. Il tutto per capire come questi 8 anni siano stati in realtà per Natascha, la somma di mesi, giorni, ore, minuti e secondi indescrivibilmente terribili.  

