Sjeverna Koreja optužila je Južnu da je prva otvorila vatru zbog čega je Pjongjang uzvratio. Uništeno je na desetke domova, ubijena su dva južnokorejska vojnika, 17 ih je ranjeno, a teško su ozlijeđena i tri civila. Seul istražuje je li napad Sjeverne Koreje odmazda za južnokorejsku vojnu vježbu zbog koje je Pjongjang već prosvjedovao u svojoj poruci koju je poslao Seulu rano jutros. Sjeverna Koreja ispalila je oko 100 granata, a Južna je uzvratila vatru i ispalila 80 granata na topničke položaje na sjevernokorejskoj obali, priopćilo je ministarstvo obrane. Južna Koreja uvela je najviši stupanj pripravnosti svojih oružanih snaga. Jedan dužnosnik u predsjedničkom uredu nazvao je napad jasnom vojnom provokacijom. Oko tisuću vojnika je raspoređeno na otoku koji je izvor napetosti između dvije susjedne zemlje zbog lokacije i bogatstva ribom, a i prije je tamo dolazilo do pomorskih incidenata. Južnokorejski predsjednik Lee Myung Bak sazvao je izvanredni sastanak ministara zaduženih za sigurnost u podzemnom bunkeru kako bi razmotrili moguće odgovore na napad. Jedan dužnosnik u predsjedničkom uredu nazvao je napad "jasnom vojnom provokacijom" i upozorio je Sjever da će se suočiti s "oštrom odmazdom" u slučaju daljnjih napada. Otok Yoenpyeong, koji je udaljen 12 kilometara od obale Sjeverne Koreje, obavijen je dimom. Njegovih 1.600 stanovnika dobilo je naredbu za evakuaciju. Analitičari kažu kako je ovo najveći izgred dvaju susjeda od Korejskog rata kojije završen 1953. godine. bitno.ba | R.I.

