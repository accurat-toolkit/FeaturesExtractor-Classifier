Irska je dugo vremena slovila kao jedan od najvećih profitera globalizacije. Povoljni uvjeti na zeleni otok su privukli mnoštvo jakih ulagača koji su ovoj zemlji na rubu Europske unije godinama podarivali gospodarski rast kakav su zemlje ostaka Unije mogle samo sanjati. No Irska sada jače osjeća posljedice globalne gospodarske stagnacije. I dok se dobar dio EU-a polako oporavlja od krize, Irska sve dublje u nju tone. Nezaposlenost u Irskoj trenutno iznosi 13 posto, prema svim pokazateljima do kraja godine će još dodatno porasti. Proizvodni pogoni zatvaraju svoja vrata a otkazi i kraćenja su na dnevnom redu i među djelatnicima javnih službi. Strah od gubitka radnog mjesta Bildunterschrift: Großansicht des Bildes mit der Bildunterschrift: Prazni lokali - pouzdan znak za recesijuPosljedice gospodarske stagnacije osjećaju se i u grofoviji Galway na zapadu zemlje. Moycullen, gradić nedaleko od istoimenog glavnog grada ove pokrajine, jedan je od onih gradova koji su profitirali od gospodarskog uzleta proteklih godina. Nove stambene zgrade, trgovački centri i restorani nicali su poput gljiva poslije kiše. Mnogi mladi i dobroobrazovani građani sa svojim obiteljima doselili su ovamo privučeni novim sadržajima. Među njima je i Clare Walsh, učiteljica u jednoj školi za djecu s posebnim potrebama. U usporedbi s ostalim zemljama Europske unije razredi u Irskoj su mnogo veći tako da je za nastavu s djecom s posebnim potrebama nužno dodatno osoblje. Tijekom irskog gospodarskog čuda gradovi su na javnim školama zapošljavali na tisuće novih dodatnih učitelja. No vremena su se promijenila. S dramatičim padom gospodarske moći osjetno se smanjio i budžet javnih službi. Mnogi namještenici javnih ustanova su već izgubili posao, među njima i prako 1.000 pomoćnih nastavnika. Clare Walsh se pribojava da bi slična sudbina mogla i nju zadesiti. "Za namještenike poput mene je potpuno neizvijesno hoće li u srpnju još uvijek imati radno mjesto. U školama vlada velika nesigurnost što se tiče nastave za djecu s posebnim potrebama te posebice oko toga kako će nastavnici izići na kraj s novonastalom situacijom i manjkom specijalnog nastavnog osoblja". Vladavina pesimizma Bildunterschrift: Großansicht des Bildes mit der Bildunterschrift: Gradilišta stoje zbog krizeNo nestanak velikog broja radnih mjesta nije jedini problem koji trenutno građanima Irske zadaje glavobolje. Nagli pad cijena nekretnina prouzročen prekomjernom koncetracijom na građevinski sektor jedan je od glavnih pokretača aktualne krize. U godinama gospodarskog uzleta u Irskoj je vladala gotovo potpuna zaposlenost. Ljudi su radili, bilo je i novca a s obzirom da je posjed nekretnine u Irskoj uobičajna stvar, cijene na tom tržištu su dosezale astronomske razmjere. Mnogi koji su nekretninu kupovali u tom razdoblju, sada se nalaze u teškom položaju. Naime, njihov stan ili kuća je opterećena visokom hipotekom koja je višestruko veća od trenutne tržišne cijene. Sve to, kako svjedoči predsjednik krovne udruge irskih sindikata Jack O'Connor, dodatno pogoršava materijalno stanje irskih radnika. "Vremena su za radnike i njihove obitelji teška i posebice za sve one koji su dali mnogo novca za vlastiti krov nad glavom". Zatvaraju se male radnje Kriza pogađa i mnoge male poduzetnike. Clare Walsh su u oči upale mnoge zatvorene male radnje. "To su jasni pokazatelji recesije. U kojem god gradiću se prošetate glavnom ulicom, vidjet ćete mnoštvo zatvorenih trgovina i lokala na prodaju i to onih koji su donedavno dobro poslovali. To je deprimirajuće i zabrinjavajuće", kaže Walsh. Njezin pesimizam dijeli i O'Connor koji ne vidi naznake za oporavak u bliskoj budućnosti. "Na pitanje je li u jednom ovako pregrijanom gospodarstvu moguće otvoriti nova radna mjesta, teško je dati odgovor", zaključuje O'Connor. Tzv. malom čovjeku dodatni strah utjeruju i mediji koji su svakodnevno puni pesimističnih prognoza. Clare Welsh se na svoj način brani od poplave loših vijesti: "Iskreno rečeno, manje gledam televiziju i manje čitam novine, jer je sve tako deprasivno. Same vijesti o recesiji, zatvaranjima poduzeća. Stoga se jednostavno isključim". Autor: Mary Phelan/N.Kreizer Odg. ur.: Dunja Dragojević

