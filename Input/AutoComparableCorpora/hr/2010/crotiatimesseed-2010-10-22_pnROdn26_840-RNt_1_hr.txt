Autor: Jutarnji list Objavljeno: 23.10.2010 ZAGREB – April Estur, transrodna osoba s Filipina, puštena je jučer navečer iz azila za strance u Ježevu te će odluku o deportaciji čekati na slobodi. Ponovno je sa svojim dečkom Markom i njegovom obitelji. VEZANE VIJESTI Vijesti Podsjetimo, April je boravila u Hrvatskoj zahvaljujući vizi za privatni posjet kod svog partnera, hrvatskog državljanina. April je kontaktirala Kontru i rekla da se boji vratiti se na Filipine jer je tamo zbog svog rodnog identiteta u više navrata bila fizički napadana i kamenovana na ulici i jer joj obitelj prijeti da će je ubiti. No, u utorak, 19. listopada MUP je dostavio April poziv da se javi u postaju Novi Zagreb, što je ona odmah i učinila. Uhitili su je čim je došla u policiju zbog nezakonitog boravka u RH. - U Hrvatsku sam došla jer sam mislila da ću ovdje naći sreću, a završila sam u zatvoru. Poštovala sam vaše zakone, a smjestili ste me u Ježevo, azil za strance koji je poput zatvora - rekla je u petak svojoj odvjetnici April Estur. Odvjetnica je odmah ispunila zahtjev policiji za njezino puštanje iz azila, koji je jučer i odobren. Udruga Kontra priprema tužbu na Europskom sudu za ljudska prava. Broj preporuka: 30 Objavi na Facebooku Više o... FACEBOOK KOMENTARI

