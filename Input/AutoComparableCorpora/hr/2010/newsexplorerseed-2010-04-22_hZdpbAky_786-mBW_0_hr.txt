Joga (yoga) je sustav drevnih duhovnih i tjelesnih vježbi porijeklom iz Indije. Joga se sastoji od fizičkih vježbi, tj. Asana i vježbi disanja Pranayama, koja je nastala u Indiji gdje se smatra sredstvom k prosvjetljenju, tj. postizanjem jedinstva sa samim sobom i univerzumom Brahman. Riječ "joga" potječe iz sanskrta i znači povezati, sjediniti. Vježbe joge imaju cjelovit učinak jer uravnotežuju tijelo, um, svijest i dušu. Na taj način joga pomaže u svladavanju svakodnevnih zadataka, teškoća i briga, u postizanju višeg stupnja razumijevanja sebe, smisla života te konačno u razvijanju osobnog odnosa prema Bogu. Na duhovnom putu joga vodi do najvišeg znanja i trajnog blaženstva sjedinjenjem individualnog Jastva s univerzalnim Jastvom. Joga nije religija. Ona je put kojime možemo dosegnti onaj izvor duhovnosti i mudrosti koji je temelj svih religija. Prelazeći vjerske podjele, ona pokazuje put k jedinstvu. Živjeti u skladu sa samim sobom i sa svojom okolinom, želja je svakog čovjeka. U današnje smo vrijeme u mnogim područjima života suočeni sa sve većim fizičkim i psihičkim zahtjevima. Zbog toga sve više ljudi pati od tjelesnih i psihičkih napetosti kao što su stres, nervoza, nesanica, kao i od jednostranoga tjelesnog opterećenja i posljedica nedostatnoga kretanja. Upravo u današnje vrijeme veliku vrijednost imaju metode i tehnike za poboljšanje zdravlja te postizanje tjelesnog, mentalnog i duševnog sklada, a u tom je smislu sustav "Joga u svakodnevnom životu" velika potpora u samopomoći. Neke vrste joge:.

 Bakti joga, najpopularniji oblik joge u Indiji, je način poštovanja božanstva. Ona se ispoljava u neprestanom ponavljanju okultnog imena, mantre..

 Karma joga je put službe, koja je privlаčna ljudima koji su naklonjeni k djelatnoj aktivnosti..

 Jnana joga je put znanja, koja dovodi ljude do gurua, radi rukovođenja, ali i put izučavanja svetih spisa hinduizma..

 Radža joga je put konteplacije, koja uključuje brojne načine meditacije, u kojim čovjek koji vježba, mora naučiti disciplinirati tijelo i um, da bi tako zadobio samadhi (zajednicu sa Apsolutom)..

 Hatha joga je najpoznatiji oblik joge na zapadu, koji ljudi često koriste radi mnogih fizičkih i mentalnih dobrobiti, ali i dostizanja dubljih stanja u meditaciji. Iskustva ljudi "...joga je jako dobra rekreacija sama za sebe, a i u kombinaciji sa drugim sportovima. Nisam nikad previše o njoj razmišljala, kad bi netko spomenuo jogu na pamet su mi padale slike ljudi sfrkanih u nemogućim pozama. Ali kada je moja mama krenula na jogu i kupila par knjiga počela sam pomalo proučavati o čemu se tu radi, pa i sama vježbati. Tu se radi o polaganim pokretima razgibavanja i istezanja cijelog tijela gdje je jako važno pravilno disati uz svaki pokret. Disanje je jednako važno koliko i sama vježba. Uz to tu su i vježbe meditacije za mentalno opuštanje. Vježbati može raditi svatko, od djece do starijih ljudi. Iz iskustva mnogih ljudi mogu reći da vježbanje joge jako smanjuje bolove, bez obzira što vas boli. Meni je osobno joga jako pomogla u poboljšavanju fleksibilnosti, jer te vježbe aktiviraju i istežu mišiće koji inače nisu aktivni. Oduvijek sam bila dosta razgibana ali npr. tek sam se uz jogu uspjela istegnuti do špage. Također mi je pomogla u poboljšanju ravnoteže i snage ..." izvor: http://www.yoga-in-daily-life.hr/joga.htm http://hr.wikipedia.org/wiki/Joga http://www.webwombat.com.au/lifestyle/health/yoga.htm http://www.croportal.net/forum/rekreacija/joga-kao-rekreacija-28059/ Pregledano: 198 Komentari (0) Napišite komentar Ovaj sadržaj ja zaključan. Trenuntno nije moguće dadavati komentare. Morate biti prijavljeni da biste mogli poslati komentar. Molimo vas da se registrirate ukoliko nemate već otvoren korisnički račun. < «

