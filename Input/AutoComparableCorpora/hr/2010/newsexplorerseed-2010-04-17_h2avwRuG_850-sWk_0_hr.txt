Wikileaks , web site iz porodice Wiki, privukao je u travnju ove godine nemalu medijsku pozornost, kada je na internetu objavio šokantan video snimak akcije američke vojske u Iraku iz godine 2007., u kojoj je iz Apache helikoptera na bagdadskoj ulici bilo ustrijeljeno devetero nenaoružanih ljudi, među kojima dva novinara Reutersa, Namir Noor-Eldeeni i Saeed Chmagh, a dvoje djece je bilo ranjeno. Medijska hajka podigla se osobito oko tajanstvenog australskoga hakera Juliena Assangea, nominalnog osnivača WikiLeaksa, koji je prigodno ''nestao'' negdje u Rejkjaviku na Islandu, stvarajući dojam kao da ga američke obavještajne službe ''traže'', a on im izmiče i gotovo je ''u bijegu'', po Švedskoj i okolnim zemljama. Priča je došla čak dotle da bi mu i život mogao biti u opasnosti. Assange je tako postao ne samo neuhvatljivom medijskom zvijezdom, nego i glavnim globalnim promotorom slobode govora, tiska i ''prava na informaciju''. U međuvremenu, zbog curenja informacija, u lipnju je bio uhićen 22-godišnji Bradley Manning, obavještajni analitičar u američkoj vojsci, koji je navodno u on line chatu s razvikanim kalifornijskim hakerom Adrianom Lamom,priznao da je on proslijedio video u Wikileaks. Uz to je bilo najavljeno i to da je Manning isporučio Assangeu i golemu količinu diplomatskih i obavještajnih telegrama i depeša State Departmenta sa Srednjega istoka, pod oznakom ''povjerljivo''. Posvuda se vrtila rečenica s chata koji je u FBI prijavio sam Lamo, a gdje Manning kaže kako de ''Hilary Clinton dobiti srčani napad kada se jednoga jutra probudi i vidi objavljenje telegrame''. Nakon ljetne stanke, famozni telegrami osvanuli su prije nekoliko dana na stranici WiliLeaks, pošto je Ministarstvo obrane još jednom pristojno zamolilo neulovljivog Assangea putem medija, da ne objavljuje ukradenu robu. No, dok se s jedne strane proslavlja pobjeda ''medijskih sloboda'' i odvažnost skupine aktivista da se unatoč opiranjima establišmenta izbore za slobodan protok, odnosno curenje informacija, američki politički analitičar Webster G. Tarpley ima o tome drugačije mišljenje. U članku u kojemu govori o neposrednim signalima rata koji samo što nije izbio na Srednjem istoku, on o ulozi Wikileaksa u pripremi ratnog javnog mnijenja piše ovako: ''Na pozadini šarenog paravana zbunjujućih ratnih alarma, jedna skupina provokatora-obavještajaca koji sebe nazivaju Wikileaks našla je za shodno objaviti cijelo stovarište dokumenata, više od 90 000 bezvrijednih američkih telegrama iz Afganistana niskog ili nikakvog stupnja tajnosti. Te pošiljke ne sadržavaju ništa sporno ni protiv Busha, Cheneya, Rumsfelda, Rice, Powella, Obame, Bidena, Gatesa, ni protiv ijednog dužnosnika s vrha. Umjesto toga, ti dokumenti daju podršku tezama CIA-e da je ''Osama bin Laden'' stvarna osoba i modan neprijatelj Sjedinjenih Država -što je očita besmislica. Pamti se i to da je Assange izjavio kako je kontriranje službenoj verziji o 11/9 2001. obična glupost. Assangeove akcije očito su nadahnute nekom kombinacijom Georga Sorosa, Cassa Sunsteina i Samanthe Power iz Obaminog Vijeća za nacionalnu sigurnost. Zasad je dosta primijetiti da mentalna strateška mapa koja se pomalja iz hrpetine dokumenata Wikileaksa vjerno odražava nakane nekih od najopasnijih struja u obavještajnoj zajednici SAD-a. Tumačenja te hrpetine dokumenata, koja su bila prigodno rastrubljena putem novinskih organa vladajuće klase , poput New York Timesa, London Guardiana, te njemačkog Der Spiegela, naglašavaju vrlo zgodno da je afganistanski rat besplodan, dok pravi neprijatelji Sjedinjenih država i zapadnog svijeta jesu izdajice u Pakistanu koji zabijaju nož u leđa, podržavajući talibane i ubijajući američke vojnike, a zatim su to dakako i Iranci, koji čine sve da bi poništili američku prisutnost u područjima zapadnoga Afganistana blizu svojih granica. Ukratko, tko god bude stvarao jednu imperijalističku politiku na osnovi lekcija iz hrpetine dokumenata Wikileaksa, brzo će se susresti s Devinovim planom, odnosno s oštrim mjerama kako prema Pakistanu tako i prema Iranu. Ta jako pažena hrpetina dokumenata, koja je bila raskošno popularizirana putem kontroliranih svjetskih medija, otkriva se tako kao CIA-operacija kontrole mišljenja u tradiciji Daniela Elsberga i pentagonskih dokumenata iz 1971. godine, a koja je slično tako bila kontrolirano iznošenje dezinformacija od strane jedne fatamorganske skupine, smišljena za manipulaciju javnim mnijenjem. '' Boris Kolak / HRsvijet Po svemu sudeći Wikileaks je uvod u ograničenje i kontrolu posljednjeg slobodnog medija: interneta!

