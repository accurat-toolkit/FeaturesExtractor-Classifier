<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
	<title>Ispis - Lady Gaga za nastup u Areni traži četiri boce kisika i pola tone leda?!</title>
	<meta http-equiv="Content-Type" content="text/html; charset=utf-8" />
	<link href="/templates/assets/css/print.css" rel="stylesheet" type="text/css" />
</head>

<body>

<div id="container">

	<div id="header">
		<h1>Večernji.hr - Ispis članka</h1>
	</div>

	<h3>Spektakl u Areni</h3>
	<h1>Lady Gaga za nastup u Areni traži četiri boce kisika i pola tone leda?!</h1>
	<h2>Obožavatelji ekscentrične pjevačice koji za koncert 5. studenoga pripremaju neobičan outfit ne moraju se brinuti da neće moći ući u zagrebačku Arenu. Gaga je tražila da je u Areni dočeka 500 kg leda i četiri boce kisika na pozornici.</h2>

	<div class="clanak_info">
		<div class="clanak_author">autor: <strong>Maja Car</strong></div>
		<div class="clanak_date">02.11.2010.</div>
	</div>

	<br clear="all" />

	<div class="clanak_gallery">
		<img src="/fw3k/util_scripts/get_slika_varijacija.php?slika_id=157256&amp;var_suff=500x329" alt="clanak slike" border="0" />
		<div class="clanak_gallery_overtext">Lady Gaga (Foto: Pixell)</div>
	</div>
					
	<div class="clanak_text_container">
	<p>Obožavatelji Lady Gage do&scaron;li su na svoje. Ne samo da mogu početi odbrojavati dane do njezina koncerta u petak u zagrebačkoj Areni nego i sate!</p>
<p>Noćenje u Esplanadi</p>
<p>Madonna 21. stoljeća neće nas svojim boravkom počastiti koji dan prije spektakla. Sa svitom od 130 ljudi koji skrbe o njoj i njenoj turneji &ldquo;Monster Ball&rdquo;, Gaga u Zagreb dolazi na sam dan koncerta direktno iz Belfasta. Kako neslužbeno doznajemo, u hrvatskoj metropoli američka će megazvijezda ostati jedan dan i prespavati u hotelu The Regent Esplanade Zagreb, a potom ide u Budimpe&scaron;tu, u kojoj novi koncert ima već 7. studenoga.</p>
<p>Iako se zbog ekscentričnosti svoje pojave doima kao razmažena i prezahtjevna diva, sudeći prema skromnim željama koje joj u Zagrebu moraju biti udovoljene, Lady Gaga nije takva.</p>
<p>&ndash; Poprilično je jednostavna i samozatajna i ne traži puno &ndash; kazala nam je Sanja Ajdinovski iz Lupa promocije, organizatora zagrebačkog događaja sezone, i nastavila: &ndash; Sve &scaron;to je tražila jest 500 kilograma leda u Areni i obvezne četiri boce kisika na pozornici. Iako je garderoba u dvorani dobro čuvana i zaključana, Gaga je tražila da se na vrata stave dodatni lokoti.</p>
<p>Pjevačica nema ni prehrambenih prohtjeva jer sa sobom vodi i svoj catering i kuhare. Dakle, cijelu svoju ma&scaron;ineriju ima samo za sebe pa nije čudno da svi ti ljudi i oprema te&scaron;ka 70 tona, koja će visjeti s krova Arene, u Zagreb dolaze u 30 tegljača i 13 autobusa.</p>
<p>&ldquo;Poenta ovoga &scaron;to radim jest to da za svoje obožavatelje stvorim prostor u kojem će moći slaviti ono &scaron;to jesu. Kao tinejdžerica nisam se uklapala ni u jedno dru&scaron;tvo i osjećala sam se kao frik. Svi koji se tako osjećaju u meni imaju prijatelja&rdquo;, kaže Lady Gaga za svoje obožavatelje, takozvane little monsterse i stavlja ih u prvi plan svoga rada. A upravo oni, modno ekscentrični kao i njihov uzor, a kojih i u Hrvatskoj ima velik broj, uoči koncerta imaju svoje slatke brige.</p>
<p>Fanovi joj najvažniji</p>
<p>&ndash; Dobivamo puno mailova, među kojima je bio i onaj zabrinute djevojke koja će na koncert doći s limenkama koje će na njezinoj frizuri &ldquo;glumiti&rdquo; uvijače, pa je zabrinuta hoće li zbog mjera opreza na ulazu uopće moći ući na koncert &ndash; kažu u Lupi.</p>
<p>Pa svima koji pripremaju sličan outfit organizatori poručuju da će moći slobodno ući &ndash; samo ako na sebi ili sa sobom ne budu imali predmete kojima je nekoga moguće ozlijediti!</p>	</div>
</div>

</body>
<script type="text/javascript">
window.print();
</script>
</html>
