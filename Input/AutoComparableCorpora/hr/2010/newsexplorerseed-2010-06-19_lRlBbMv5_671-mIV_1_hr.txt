Do sada je u more iscurilo oko 5,5 milijuna litara nafte, a svaki dan se dodatno izlije 757 tisuća litara. Spaljivanje nafte spriječava širenje, no vlasti su spremne na najgor. Američka vojska pridružila se naporima oko zaustavljanja širenja naftne mrlje u meksičkom zaljevu za koju se procjenjuje da je već veličine Jamajke, odnosno 72 četvorna kilometra širine i 170 četvornih kilometara dužine. Stručnjaci iz ekologije tvrde da bi ovo mogla biti najveća ove vrste u povijesti i da će nesreća tankera Exxon Valdez biti neznatan incident u usporedbi s ovim. Jučer je objavljeno da je iz bušotine na morskom dnu, nakon što je eksplodirala platforma koja je naftu iz nje crpila, isteklo pet puta više nafte nego što se prije mislilo. Otkriveno je da ne curi samo iz dvije bušotine, već da i postoji treća rupa, a stručnjaci za ovakve ekološke katastrofe kažu da bi ovo mogla biti najveća ove vrste u povijesti i da će nesreća tankera Exxon Valdez nedaleko od obala Aljaske 1989. biti neznatan incident u usporedbi s ovim. Britanski naftni div, BP, u čijem se zakupu uništena platforma nalazila te koji sada s američkom Obalnom stražom sanira posljedice, ističe da znaju za novu pukotinu, no napominju kako se protok nafte zadržao na 1000 barela (42 tisuće galona, 158 tisuća litara). Također, izvještaj NOAA upozorava kako je dio mrlje, sada široke oko 965 kilometara, probio zaštitu i mogao bi pogoditi obalu sredinom četvrtka. - U ovom trenutku očekujemo prve valove naftom zagađenog mora - izjavila je Janet Napolitano iz američkog Ureda za nacionalnu sigurnost. Izvor : http://www.vecernji.hr/vijesti/divovska-naftna-mrlja-krece-se-prema-americkoj-obali-clanak-133518 http://www.jutarnji.hr/naftna-mrlja-od-965-kilometara-u-meksickom-zaljevu-prijeti-obali-louisiane/744844/

