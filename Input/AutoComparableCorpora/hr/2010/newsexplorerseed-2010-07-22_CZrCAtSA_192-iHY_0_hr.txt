DOLAZI OLUJA...? Foto: Tinolovka-news Po prvi puta ovoga ljeta napokon možemo očekivati ozbiljnije zahlađenje, naime, ono što smo imali prošli vikend tek je djelomično, na nekoliko sati, rashladilo Hrvatsku, iako je činjenica da se tropske temperature, kada je u Dubrovniku izmjereno rekordnih 43 sutupnjeva Celzijeva, nisu vratile. Naime, tijekom ovog petka Knin je grijelo visokih 37 stupnjeva, ni metropola nije bila bolje sreće, u Zagrebu je izmjereno 36 stupnjeva Celzijeva, što možda ne bi bilo toliko strašno da nismo bili suočeni s jakom sparinom, biometeorološka prognoza također nam nije išla na ruku stoga se treba začuditi nad činjenicom da su Hrvati iznimno teško podnijeli posljednjih 72 sata koja su bila paklenska i pogubna za zdravlje. Mnogi su spas potražili u debeloj hladovini, a kada je i tamo bilo nesnosno oni malo imućniji mahnito su kupovali klima uređaje, manija kupovanja skupih klima uređaja traje već 20-tak dana. Drugi su se rashladili na moru, u jezeru, na rijeci, gdje god su, ovisno svojim mogućnostima, mogli, samo kako bi preživjeli ovaj pakleni srpanj. Diljem zemlje ovaj petak bio je paklenski vruć, Knin je bilježio 37 stupnjeva, Sisak, Zagreb, Karlovac tek stupanj manje. U Makarskoj je bilo 35 stupnjeva Celzijeva dok je Zadar nešto lakše disao, usprkos " ekavici " te se pržio na 34 stupnja jednako kao i Split, odnosno Šibenik. Ono što predstoji mnogi očekuju sa neskrivenim zadovoljstvom, ali i zabrinutošću, naime, itekako su poznate ljetne oluje koje nerijetko sa sobom donesu previše štete, puno više nego što bi građani imali koristi od prijeko potrebnog osvježenja, takvu promjenu vremena prati grmljavinsko nevrijeme, te led, posebno štetan za poljoprivrednike i njihove usjeve. Naime, u noći na subotu se na sjevernom Jadranu, ponajprije u Istri očekuje promjena vremena koja će se postepeno premiještati i po čitavoj zemlji, već u prijepodnevnim satima ove subote temperature će znatno pasti, dnevna temperatura se ne očekuje iznad 27 stupnjeva, dok je u nedjelju očekivana temperatura zraka između 22 i 25 stupnjeva. Najviše kiše očekuje se u Slavoniji, dok se u Dalmaciji ne očekuju obilnije padaline.Naime, Split,te posebno južna Dalmacija će tek neznatno osjetiti ovo osvježenje pa se temperature u tom dijelu Hrvatske očekuju oko 30 stupnjeva, u nedjelju nešto niže. Zato će Slavonija i središte Slavonije, Osijek, zadesiti pravo jesensko razdoblje u iduća dva dana i pad temperrature, uz kišu, koja će tijekom nedjelje jedva premašiti dvadesetak stupnjeva Celzijeva.

