Autor: Portal Jutarnji.hr Objavljeno: 19.04.2010 ZAGREB - Iako je u nedjelju bila otvorena, Zračna luka Zagreb od danas u 8 sati ponovo je zatvorena za letove prema srednjoj i zapadnoj Europi, no očekuje se kako će se situacija smiriti u posljepodnevnim satima te da će se od 14 sati promet normalizirati . Slična je situacija i u većem dijelu zračnog prostora ostatka Europe. VEZANE VIJESTI Vijesti Obustava prometa na njemačkim će aerodromima trajati najmanje do danas u 20 sati, a sličnu su odredbu donijele Belgija i Velika Britanija. Danska, Irska, Nizozemska i Švicarska bez polijetanja i slijetanja aviona ostaju do 14 sati, a Finska do 17 sati. I u Francuskoj nije ništa bolja situacija. Zračne luke ostaju zatvorene do utorka ujutro, a radit će jedinom one južnije od linije Bordeaux-Nica. Bečka zračna luka radi normalno od ponedjeljka u 5 sati ujutro. Normalan tijek zračnog prometa imaju Grčka, Litva, Portugal, Rusija, Turska, Ukrajina te Španjolska, a od ponoći za avione je otvoren srpski zračni prostor. Prema prvim statistikama Europske agencije za nadzor zračnog prometa, u nedjelju je uspješno obavljeno tek 20 posto uobičajenih letova, 5000 umjesto 24 000. Ukoliko se nastavi najavljeno odmicanje vulkanskog oblaka taj bi broj mogao vrlo brzo prerasti polovicu što će biti znatan oporavak aviokompanija. Broj preporuka: 3 Objavi na Facebooku Više o... FACEBOOK KOMENTARI

