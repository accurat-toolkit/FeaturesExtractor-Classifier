Sjevernokorejski vođa Kim Jong-il imenovat će sina Kima Jong-uma za generala, izvijestili su tamošnji mediji. Nakon niza godina spekulacija, informacija je potvrđena i najmlađi sin vođe Sjeverne Koreje će biti i zvanično imenovan na najvećem partijskom kongresu, prenosi BBC. Državni mediji sjeverne Koreje izvijestili su da će 68-godišnji lider vlast predati svom trećem sinu, tako da će se nastaviti vladavina dinastije Kim. Inače, dugo vremena se u medijima spekulisalo da je vođa Kim Jong-il bolestan, a navodno je preživio i dva srčana udara, te se liječio u Kini, međutim tu informaciju nikada nije potvrdio Pyongyang niti Peking. Ipak, pretpostavlja se da se Jong-il odriče vlasti zbog zdravstvenih problema, te da će na kongresu Radničke stranke biti imenovano novo vodstvo države. Kako su izvijestili strani mediji generalom je imenovana i sestra Kima Jong-ila, Kyong hui. Američki dužnosnici istakli su kako je prerano govoriti o tome šta se dešava u Sjevernoj Koreji, ali SAD pažljivo promatraju sva događanja. List Chosun Ilbo objavio je da je propagandna kampanja za Kim Joung-una već počela, pozivajući se na neimenovani sjevernokorejski izvor. Navodno ulice Pyongyanga su ukrašene zastavama i plakatima na kojima se navodi da će biti održan kongres Radničke partije. Inače, o najmlađem sinu sadašnjeg sjevernokorejskog vođe se veoma mala zna. Pretpostavlja se da je u srednjim 20-im godinama i da se obrazovao u Švicarskoj. Objavljena je tek jedna fotografija Kima Jonga-ila i nije sugurno kada je načinjena. Inače, i sam Kim Jong-il proglašen je nasljednikom tokom sastanka Radničke partije 1980. godine, a vođa je zvanično postao 1994. godine kada je njegov otac Kim Il-sung preminuo. Kao što je poznato Kim Il-sung je sebe nazivao "vječnim predsjednikom", dok je Kim Jong-il nazivan "dragim vođom". (Sarajevo-x.com)

