Miep Gies je bila najvjerojatnije posljednja živuća dobra vila židovske obitelji Frank tijekom Drugog svjetskog rata. Ona je u svojoj kući u Amsterdamu ponudila utočište tada 13-godišnjoj Anne i njezinoj obitelji u bijegu od progona nacističkih snaga. Bildunterschrift: Großansicht des Bildes mit der Bildunterschrift: Anne Frank U svom dnevniku Anne Frank o Miep Gies piše: "Teglila je teret poput magarca. Gotovo svaki dan je nekim čudom uspijevala nabaviti povrće i u velikim vrećicama ga na biciklu transportirala kući". Miep Gies nije "teglila" samo hranu po Amsterdamu - ona je, kako je zabilježila Anne Frank, "...svake subote kući donosila i po pet knjiga iz biblioteke. Sa čežnjom bi čekali da dođe subota, i da stignu nove knjige...baš kao što mala djeca čekaju na poklone". Papir za Anne Frank Nakon što je Gestapo uhitio obitelj Frank (u kolovozu 1944.), Miep Gies je sačuvala dnevnik male Anne i nakon kraja rata predala ga njezinom ocu Ottu. On je bio jedini preživjeli član obitelji Frank. Anne je od posljedica tifusa umrla u ožujku 1945. u koncentracijskom logoru Bergen-Belsen kod Cellea - samo dva tjedna prije oslobađanja zatočenika. Bildunterschrift: Großansicht des Bildes mit der Bildunterschrift: Kuća u Amsterdamu u kojoj se skrivala Anne Frank Nizozemka Gies je "kriva" za nastanak čuvenog dnevnika. Upravo je ona opskrbljivala Anne papirom na kojem je ona pisala možda i najpoznatiji dnevnik u povijesti čovječanstva. "Svi smo znali da ona piše dnevnik", rekla je kasnije Miep Gies u jednom intervjuu o svojoj štićenici. Jednom zgodom je čak "uhvatila" Anne kako u skrovištu radi na svom tekstu - što se njoj nije baš svidjelo! Krajem 80-ih godina prošlog stoljeća Gies je nastupila kao krunska svjedokinja u suđenju pred jednim sudom u Hamburgu. Radilo se o procesu u kojem je jedan neonacist dnevnik Anne Frank nazvao "krivotvorinom". Nizozemka rođena u Beču Miep Gies je rođena u Beču kao Hermine Santrouschitz. Kasnije je promijenila ime i uzela nizozemsko državljanstvo. I postala dobitnica brojnih odlikovanja - i u Nizozemskoj, ali i u Njemačkoj. Posljednje dane svog života provela je povučeno u svojoj kući u nizozemskoj provinciji. Autor: C. Fähndrich / sma Odg. ur.: Andrea Jung-Grimm

