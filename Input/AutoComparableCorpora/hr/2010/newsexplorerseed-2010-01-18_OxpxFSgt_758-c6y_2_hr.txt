Ermin Hasović Bh. zastava na Olimpijskom parku u Minhenu Piše: M. Skaka Ponedjeljak, 18.01.10. 17:58. Proteklog vikenda pred više od 50 hiljada gledalaca na Olimpiskom parku u Minhenu održana je prva utrka svjetskog takmičenja Red Bull Crashed Ice. Zastava Bosne i Herzegovine se viorila među 40 drugih, sve do finalnog dana kada je našem takmičaru Erminu Hasoviću nedostajalo samo 0,06 sekundi za plasman u osminu finala. Ledeno hladani Martin Niefnecker iz Njemačke nije imao poteškoća čak ni u finalu gdje je iza sebe ostavio predstavnike hokejaških nacija Gabriel Andre iz Kanade koji je završio drugi dok je treće mjesto pripalo Švicarcu Martin-u Müller-u. Olimpijski park u Minhenu izgrađen za Ljetne olimpijske igre 1972. godine uz pomoć 390 kubnih metara umjetnog leda pretvoren je u Meku zimskih ekstremnih sportova. Izgrađena je 400 metara duga staza sa nagibom od 30% i sa opasnim zavojima i velikim brojem skokova. Oblik staze otežava posao za četri takmičara koji se bore kako kroz ledeno korito na klizaljkama najbrže doklizati do cilja. Tokom takmičenja guranje i neugodni skokovi prouzrokuju veliki broj padova pa je i devetnaestogodišnji pobjednik Martin iz Garmishparten Kihena nakon pobjede izjavio kako tokom svoje hokejaške karijere nije skupio modrica koliko za dva dana takmičenja na Red Bull Crashed Ice-u. Ermin Hasović je također u prvom spuštanju doživio mali pad koji je uticao i na njegovu drugu vožnju i rezultirao nedostatkom od nekoliko stotih djelova sekunde. Ermin je učestvovao na istom takmičenju prošle godine u Pragu i tada je zaostao dvije sekunde. Ako Ermin nastavi ovakav progres naredne godine možemo očekivati da se BH zastava viori bliže pobjedničkom postolju. Red Bull Crashed Ice se održava već devet godina i klizalo se niz stazu postavljenu u svjetskim metropolama od Moskve preko Praga, Štokholma, Švicarske, Amerike do Kanadskog Quebeca gdje će se drugo takmičenje Red Bull Crashed Ice svjetske serije 2010 održati 20. marta ove godine. FOTOGALERIJA: SportSport Zabranjeno preuzimanje fotografija bez dozvole izdavača

