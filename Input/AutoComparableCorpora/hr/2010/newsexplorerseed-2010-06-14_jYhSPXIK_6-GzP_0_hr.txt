Politika, Svijet Petak, 26.03.2010. Tagovi: Nuri al-Maliki, Irak 22:32 Irak: Maliki izvijestio da ne prihvaća izborne rezultate Irački premijer Nuri al-Maliki, čiju je koaliciju na parlamentarnim izborima porazila koalicija bivšega predsjednika vlade Ajada Alavija, izjavio je kako ne prihvaća izborne rezultate, najavivši da će osporiti ishod glasovanja. Iračko izborno povjerenstvo izvijestilo je da je Alavijeva koalicija osvojila 91 mjesto u parlamentu koji čini 325 članova, a Malikijeva koalicija dobila ih je 89. "Rezultati izbora nisu konačni. Naravno, nećemo ih prihvatiti. To su preliminarni rezultati", kazao je Maliki na konferenciji za novinare, dodavši kako namjerava uložiti žalbu na ishod glasovanja, objavljen 7. ožujka. Maliki je prethodno zatražio da se glasovi ponovno prebroje, a informacije o nepravilnostima na izborima iznijele su sve vodeće političke stranke. Izborno povjerenstvo i međunarodni promatrači izvijestili su da su izbori bili pravedni i da su održani u skladu sa zakonom. Rezultati izbora ne jamče Alaviju premijerski položaj, već mu omogućuju da oformi koalicijsku vladu. (H)

