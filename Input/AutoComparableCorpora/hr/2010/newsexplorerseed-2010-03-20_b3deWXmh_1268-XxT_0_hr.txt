Autor: Augustin Palokaj Objavljeno: 20.03.2010 Hrvatska premijerka Jadranka Kosor s brošem u obliku Hrvatske dočekala je kolege iz regije BRDO KOD KRANJA - Lideri Zapadnog Balkana su iz Brda kod Kranja poslali poruku Europskoj Uniji da proširenje EU zadrži kao prioritet, a sami se dogovorili da međusobno više surađuju kako bi put prema EU integracijama učinili lakšima. Slovenski premijer Borut Pahor i predsjednica hrvatske Vlade Jadranka Kosor su ocijenili summit na Brdu kod Kranja kao početak izuzetno važnog procesa i pozvali i lidere regije da imaju, kao se izrazila Jadranka Kosor, “trunku više hrabrosti“. Poruka ovog summita je “čvrsta, istinska i stvarna potpora euroatlanskom putu jugoistoka Europe“, rekla je Kosor. Kosor je za ovu priliku odabrala broš u obliku Hrvatske koji je, podsjetimo, nosila tijekom potpisivanja Sporazuma o arbitraži u studenom prošle godine. VEZANE VIJESTI Vijesti Komentari Iako nitko od sudionika u javnim nastupima nije spomenuo predsjednika Srbije Borisa Tadića, njegov nedolazak je ipak bila među glavnim vijestima ovog summita. Dok su neki sudionici imali možda donekle razumijevanje za Tadića, veće razočaranje je bio nedolazak predsjednika Vijeća EU Hermana Van Rompuyja. Što se Tadića tiče, iz izvora organizatora summita se saznalo da je apsolutno sve napravljeno kako bi Tadić došao. Sudionici summita su pozvani osobno, bez naziva država, bez formalne funkcije i bez isticanja državnih zastava. Isti izvori kažu da je Tadić prihvatio ideju o takozvanoj Gynmi formuli (kako se organiziraju neformalni sastanci Europske Unije), ali se kasnije predomislio. Neki diplomatski izvori iz nekih država EU čak smatraju da je Španjolska na neki način ohrabrivala Srbiju da ne sudjeluje na ovom skupu kako bi testirala na koji će način pozvati Kosovo na Ministarskoj konferenciji EU - Zapadni Balkan koja se početkom lipnja održava u Sarajevu. Na sastanku je sudjelovao i premijer Kosova Hashim Thaci koji je izjavio da je stav njegove države da bude “dijalog, a ne bojkot“. “Kosovo je neovisno i Srbija se mora tome prilagoditi, u suprotnom bi bojkot takvih sastanaka potrajao dugo“, rekao je Hashim Thaci. Iz raznih izvora se saznalo da je, iako je sudjelovao na skupu, iz dvorane izašao premijer BiH Nikola Špirić kada je počeo govor kosovskog premijera, jer niti Bosna i Hercegovina nije priznala Kosovo. Ali se Špirić nakon toga vratio i, kako se vidi i na slici, sjedio pored Thacija. Govoreći o nesporazumima između država regije, predsjednik slovenske vlade Borut Pahor je upozorio da niti unutar EU ne postoji jedinstvo oko Kosova niti oko dinamike procesa proširenja Europske Unije. Zato je važno što su se lideri dogovori poslati zajedničku poruku i Europskoj Uniji i upozoriti da se i EU mora više angažirati. Pahorov istup su mnogi vidjeli i kao neku vrstu kritike prema Europskoj Uniji. Predsjednica hrvatske Vlade Jadranka Kosor na konferenciji primjećuje mnogo toga, prema njezinim riječima, što ide ide iznad simbolike, primjerice, da su konferenciju organizirale članica EU-a Slovenija i zemlja koja će do kraja godine završiti pregovore za ulazak u EU i početkom 2011. potpisati pristupni ugovor, Hrvatska. Uime EU je na skupu sudjelovao samo povjerenik EU za proširenje Štefan Fule. Dok je sam Fule novinarima rekao kako je ovaj skup “korak u pravom smjeru jer će sve države regije jednog dana biti u EU“, drugi sudionici su u nekoliko navrata citirali riječi tog povjerenika da se treba odvojiti riješenje bilateralnih pitanja od puta prema članstvu u EU. Dogovoreni su i oblici suradnje, primjerice, premijerka Kosor i predsjednik Špirić dogovorili su održavanje zajedničke sjednice vlade Hrvatske i BiH. U prošlosti Hrvatska je već održala takve sjednice vlada sa Slovenijom. Takvi sastanci su dobre prilike za rješavanje konkretnih pitanja i ode korak dalje u suradnji. “Današnja konferencija je protekla u ozračju ne samo kulture dijaloga već i kulture građenja, jer puno je lakše rušiti nego što je graditi. Mi koji smo se okupili za ovim stolom pokazali smo da njegujemo kulturu građenja i da smo se za nju trajno opredijelili”, zaključila je predsjednica Vlade RH Jadranka Kosor. Kosor je najavila da će hrvatska Vlada uskoro održati zajednički sastanak s vladom Bosne i Hercegovine, također kao dokaz potrebne suradnje. Rečeno je i kako će se uskoro mogla održati još jedna trilaterala između Kosorice, Pahora i srbijanskog predsjednika Tadića. Hrvatska dala CD s prevedenim EU zakonima Kao dokaz kako države regije mogu pomoći jedni drugima, bio je i čin kada je hrvatska predsjednica Vlade Jadranka Kosor dala CD sa prijevodima pravne stečevine EU na hrvatskom jeziku. Radi se o oko stotinu tisuća prevedenih stranica za što je potrošeno oko 8 milijuna eura. Rečeno je da postoji CD i za predsjednika Tadića i za Srbiju. Broj preporuka: 31 Objavi na Facebooku Više o... FACEBOOK KOMENTARI

