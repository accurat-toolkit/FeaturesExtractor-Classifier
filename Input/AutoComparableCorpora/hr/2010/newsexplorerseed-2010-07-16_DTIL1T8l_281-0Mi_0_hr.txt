Nova ofanziva u Somaliji, koju planira i podupire SAD, trebala je već davno biti pokrenuta, prema pisanjima korporativnih medija koji dobijaju priče napisane u Pentagonu. Ali tamo još uvijek nema nikakve ofanzive, zbog toga što marionetski režim nema ni dovoljno vojnika da zadrži svoj maleni dio glavnog grada Somalije - Mogadiša. Ovo je veliki problem za Obaminu administraciju, koja je nestrpljiva u svojoj želji da proširi svoju imperijalnu ofanzivu iz Jemena, preko Crvenog mora na Rog Afrike. Na nesreću za Washington, njihove somalijske marionete imaju premalo vojnika da pokrenu ofanzivu protiv bilo koga. Nesposobni da naprave bilo kakav napredak protiv islamskih militanata pokreta Al-Shabab, koji kontroliraju 95% južne i centralne Somalije, Amerikanci pojačavaju svoj rat protiv civilne populacije, ne dopuštajući i zadržavajući dostavljanje hrane za milione stanovnika Somalije koji ovise o stranoj pomoći koja sprečava da pomru od gladi. Pokoravanje i zauzimanje Somalije je zajednička evro-američka stvar. EU plaća obuku 2.000 somalijskih regruta u Ugandi, plaćeničkoj zemlji Washingtona i njihovom najboljem prijatelju u Crnoj Africi. Uganda također osigurava hiljade vlastitih vojnika koji čuvaju aerodrom u Mogadišu, bez kojeg bi marionetski somalijski režim bio odsječen od vanjskog svijeta. Dodatnih 2.500 somalijskih regruta su u susjednoj Keniji, ali postoji problem da se oni uključe u akciju na terenu. Mnogi od ovih etničkih Somalijaca su kenijski državljani. Tradicionalna somalijska zemlja obuhvata dijelove Etiopije i Kenije, kao i francuske i američke baze u Džibutiju. Kenijci se boje da će izgubiti kontrolu nad tim somalijskim vojnicima, onda kada ih pošalju da pomognu režimu u Mogadišu. Kenija želi da "njihovi" Somalijci čuvaju kenijsku granicu sa Somalijom, protiv drugih Somalijaca, pod njihovom kontrolom, i odbijaju da ih predaju sa svoje uzice i da ih izgube puštajući ih da služe marionetskoj vladi koju podupire Amerika. Etiopija, koja je izvršila invaziju na Somaliju krajem 2006. godine, po nalogu SAD-a, je također vrlo oprezna s tim da daju Somalijcima oružje i obuku, te na kojim mjestim da ih stacioniraju. Etiopija je zabranila razmještanje nekih somalijskih milicija, zabrinuta da bi one mogle postati "vjetar koji bi se mogao okrenuti na Etiopiju". Ali Etiopljani su ipak naoružali druge somalijske milicije koje su obećale da će se boriti protiv vojnika Al-Shababa u Mogadišu. Frustrirani zbog toga da ogromna količina utrošenog američkog novca i vojnih resursa još uvijek ne može pokrenuti ofanzivu protiv vojnika Al-Shababa, početkom ove godine Washington je odlučio da izgladni somalijsko stanovništvo, i tako prisili Al-Shabab na predaju. Ali UN i međunarodne organizacije za podjelu hrane su glasno protestirale, prisiljavajući američku ambasadoricu u UN-u Susan Rice da privremeno odustane od optužbi da se hrana UN-a dijeli Al-Shababu. Amerikanci su onda se okrenuli prema strukturi sekretarijata UN-a, koristeći poslušniji aparatus Vijeća sigurnosti da izda "izvještaj" koji podupire njihove tvrdnje. Tako su Amerikanci iskoristili jedan dio UN-a da napadnu UN-ovu humanitarnu misiju u Somaliji. A prave žrtve su, naravno, milioni raseljenih i gladnih Somalijaca koji su bačeni u humanitarnu krizu još prije tri godine, nakon početka invazije SAD-a i Etiopije na njihovu zemlju. Piše: Glen Ford Izvor: Black Agenda Radio Dodaj ovaj clanak u svoju omiljenu onlajn zajednicu

