Autor: Portal Jutarnji.hr Objavljeno: 08.03.2010.

**NOVO*** Turske vlasti objavile su novi broj žrtava jutrošnjeg potresa koji je pogodio Elazig, regiju na krajnjem istoku Turske. Prema najnovijim podacima poginulo je 57 osoba. VEZANE VIJESTI Vijesti Potres snage šest stupnjeva po Richteru epicentar je imao oko 600 kilometara istočno od Ankare, u blizini grada Bingola. Žrtve su dosad pronađene u šest sela oko gradića Kovancilara smještenih u blizini epicentra. Kako su građvine uglavnom rađene od glinene cigle brojne kuće su srušene, ali i minareti. Najgore je prošlo selo Okcular u kojem je poginulo 17 ljudi. U izvještajima se navodi kako su pod ruševinima poginule i četiri sestre. Potres se dogodio oko pola pet ujutro, tako da je većinu žrtava uhvatio na spavanju. Nakon njega osjetilo se još 30-ak slabijih potresa, a najsnažniji od njim imao je snagu od 4,1 stupnja po Richteru. INTERAKTIVNA INFOGRAFIKA: Najsnažniji potresi u 2010. - Sve je srušeno. Ni kamen na kamenu nije ostao - izjavio je Yadin Apaydin, upravitelj u selu Yukari Kanatli u kojem je poginulo troje ljudi, za turski CNN. Broj ozlijeđenih trenutačno se procjenjuje na više od 100. Neke od ozljeda su posljedica panike, jer su uplašeni ljudi iskakali kroz prozore. Ekipe za spašavanje su na terenu, a stanovništvu je preporučeno da ne ulazi u oštećene domove. Inače, na tom je području u posljednjih nekoliko godina zabilježeno nekoliko potresa. 2007. godine potres od 5,7 stupnjeva zarobio je jednu ženu pod ruševinama, ali je uspješno spašena. Četiri godine prije toga potres od 6,4 stupnja srušio je školski dom u Bignolu. Poginulo je 83 djece, a za njihovu smrt optužena je loša gradnja. Broj preporuka: 3 Objavi na Facebooku Više o... FACEBOOK KOMENTARI

