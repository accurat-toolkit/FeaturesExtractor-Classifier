Autor: Martina Hrupić Objavljeno: 19.04.2010 Američki dužnosnici negiraju optužbe da nemaju spremnu dugoročnu strategiju za Iran NEW YORK - U Pentagonu cijelo vrijeme razmišljamo o mogućnostima. Naravno, postoje i vojne opcije koje idu čak tako daleko da bi odgodile nuklearni program, no Obama će morati izabrati što učiniti ako diplomacija ne uspije. VEZANE VIJESTI Vijesti Posljednja opcija To nije moja odluka, to će biti odluka predsjednika. Iz moje perspektive, napad je u ovom trenutku posljednja opcija - objasnio je danas načelnik združenog stožera američke vojske admiral Mike Mullen, odgovarajući na optužbe da administracija Baracka Obame nema strategiju oko Irana. Naime, New York Times je u nedjelju objavio da je ministar obrane SAD-a Robert Gates još u siječnju poslao Bijeloj kući povjerljivi memorandum u kojem je upozorio da SAD nema učinkovitu dugoročnu politiku za zaustavljanje pokušaja Irana da se dočepa nuklearnog oružja , kao ni plan za slučaj da Teheran odabere put koji se analitičarima čini najvjerojatnijim - da pribavi dijelove potrebne za izradu bombe, ali da se zaustavi prije sastavljanja oružja. Gates je objasnio da je u memorandumu identificirao “iduće korake u planiranju procesa obrane” o kojima bi se trebalo odlučivati u sljedećim tjednima. - Naši savjetnici i saveznici ne bi trebali biti zbunjeni jer je SAD prikladno i energično usredotočen na to pitanje i spreman djelovati s mnoštvom mogućnosti - ustvrdio je Gates. Teško predvidjeti ishod Mullen je pak naglasio da je u slučaju iranskog nuklearnog programa vrlo teško predviđati ishod. - Mislim da bi mogućnost da se Iran domogne nuklearnog oružja bila destabilizirajuća. Napad bi imao istu posljedicu. Brine me da bi, ako Iran postane nuklearna država, i ostale države u regiji mogle krenuti u proizvodnju svog oružja - objasnio je. Memorandum je “procurio” u javnost u iznimno napetom trenutku. Odnosi između Izraela i SAD-a i dalje su napeti, a Obama je iza sebe imao “naporan”, ali izuzetno uspješan nuklearni tjedan. Najvažnije od svega, zamjenik načelnika združenog stožera američke vojske James Cartwright prošlog je tjedna rekao da bi Iran mogao proizvesti dovoljno urana za nuklearnu bombu u roku od godinu dana, ali bi za njeno sastavljanje trebao tri-pet godina. Ahmadinedžad: Iranska je vojska izrazito moćna Predsjednik Irana, Mahmud Ahmadinedžad, poručio je u nedjelju u svom govoru tijekom vojne parade na dan iranskih oružanih snaga, koja se održavala u isto vrijeme kad i konferencija o nuklearnoj sigurnosti u Teheranu, kako Iran ima dovoljnu vojnu moć da spriječi mogući napad. - Moć iranskih oružanih snaga toliko je velika da neprijatelji neće ni razmišljati o tome da krše naš teritorijalni integritet - poručio je. Broj preporuka: 47 Objavi na Facebooku Više o... FACEBOOK KOMENTARI

