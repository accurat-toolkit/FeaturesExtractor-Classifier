Žrtva kidnapovanja Natasha Kampusch poklonila je 25.000 eura Elizabethi Fritzl, ženi koju je otac držao u zatočeništvu i seksualno zlostavljao 24 godine. Kampusch je objasnila da je novac poslala kao pomoć Elizabethi Fritzl čija ju je priča duboko potresla i podsjetila na sopstvenu dramu. Kada je Fritzl izašla iz podruma u kojem je... ... zajedno sa svojom djecom provela zatvorena više od dvije decenije, Kampusch je pažljivo pratila njenu potresnu priču u medijima i saosjećala s njom. Kampusch je kidnapovao Wolfgang Priklopil kada je imala deset godina i držao je u zatočeništvu punih osam godina. Ona je rekla da je slučaj Fritzl, koji je otkriven dvije godine poslije njenog bjekstva od Priklopila 2006., podsjetio na traumu kroz koju je prošla. - Jozeph Fritzl je monstrum. Htjela sam da se upoznam s Elizabeth, ali je ona pod tako čvrstom zaštitom da sam odlučila da joj poklonim dio novca koji sam dobila od dobrih ljudi, rekla je Natasha britanskom tabloidu Sun. - Poslala samo joj 25.000 eura i nadam se da će to pomoći njoj i njenoj djeci, izjavila je ona. Kampusch je nedavno objavila knjigu u kojoj je opisala godine svog zatočeništva. (Vijesti.ba / Fena)

