Zagreb - Reprezentacija roma hrvatske koja je osnovana 2005. godine, danas se u Kutiji šibica ogledala s predstavnicima gradskih vlasti povodom akcije "Loptom protiv diskriminacije, rasizma i siromaštva". Unatoč tome što rezultat u ovoj utakmici nije bio važan, obje su momčadi dale sve od sebe kako bi zadovoljile očekivanja stotinjak posjetitelja koji su došli bodriti svoje favorite. Na kraju je utakmica završila pobjedom romske nogometne reprezentacije, koje je slavila 8 naprema 7. Boris Šprem je objasnio kako se sportski događaj organizirao nakon što su predstavnici romske zajednice stupili u kontakt s gradskim vijećnicima. - Ovom utakmicom šaljemo jednu poruku da mi koji upravljamo Gradom želimo istaknuti problema i potrebe pripadnika romske zajednice zato što ima još uvijek puno problema i oko obrazovanja, stanovanja i zapošljavanja. Sve te uvijete se treba kvalitetnije rješavati kako bi se Romi mogli što bolje doprinijeti i integrirati u društvo Grada ali i šire - rekao je predsjednik Gradske skupštine, Boris Šprem. "Mora se sagledati cjelokupnu problematiku roma koji žive u gradu zagrebu", rekao je Boris Šprem i dodao kako smatra da se današnjom manifestacijom ostvarili intenzivni kontakti, koji mogu, kao u slučaju Nure Ismailovski, sezati i do mjesta u skupštini. Zbližavanje putem sporta Fra Žarko Relota također je sudjelovao u revijalnoj utakmici kako bi, kako kaže "podržao pozitivnu inicijativu". - Kao katolički svećenik ne mogu dopustiti da ne budem prisutan i da ne dam svoj doprinos. Pa iako je moguće da je ovo samo jedna kap u moru, kap po kap nastaje slap. Svatko od nas dok postoji može činiti dobro, možda mi ne možemo osnovati jednu osnovnu školu za Rome ali možemo o tome razmišljati, možda nećemo moći integrirati sve Rome u hrvatsko društvo iste godine ali da ćemo to ostvariti za deset godina moguće je sanjati - rekao je Relota. - Shvatili smo da ako se distanciramo od ovakvih projekata distanciramo ujedno i od želje da ljudi postanu bliži jedni drugima. Ne može se upoznati te ljude, koliko god velike bile naše predrasude ukoliko se s njima ne druži, a ne može se s njima družiti ako im se ne približi a ne može im se približiti ukoliko se ne sudjeluje upravo u ovakvim inicijativama - zaključio je fratar. Nura Ismailovski gradska zastupnica u skupštini Grada Zagreba i pripadnica romske nacionalne manjine koja se u radu odbora za nacionalne manjine i gradskoj koordinaciji za ljudska prava zalaže za zaštitu onih kojima je pomoć i podrška najpotrebnija. - Mislim da će ovo puno pomoći s tim da je moto manifestacije "Loptom protiv diskriminacije, rasizma i siromaštva" a to predstavlja zapravo svakodnevne probleme s kojima se susreću pripadnici romske manjine. Danas pokazujemo javnosti kako romi nisu narod drugog reda i da ih se treba prihvačati kao jednake. Različitosti bi nas trebale spajati a ne razdvajati - rekla je Ismailovski, magistrica farmacije. Iako za sada još nema konkretnih pomaka ka integraciji, akcijski plan koji se provodi na državnoj, Grad bi trebao što prije preuzeti i do 2015. godine riješiti probleme u obrazovanju, zapošljavanju i stanovanju koja se nerijetko javljaju upravo kod roma objasnila je Ismailovski. Nedostaje podrške Toti Dedić, izbornik romske reprezentacije i predsjednik Svjetske organizacije Roma rekao je kako je najvažnije izvući pripadnike te manjine iz "geta" kako bi mogli normalno živjeti i kako ne bi morali prodavati drogu ili prositi na ulici. Plemenitost inicijative prepoznao je i HNS u čije je ime došao glavni tajnik, Zorislav Srebrić. No, nedostaje pomoć političkog vrha koji se do sada oglušio na zahtjeve "Totija" da sufinancira "Europski kongres Roma u sportu" koji bi se trebao održati 29. i 30. ožujka u Zagrebu.

