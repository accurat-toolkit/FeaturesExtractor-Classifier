24SI - Propaganda Sjeverne Koreje sjurila se u 21. stoljeće sa računom na Twitteru. Tajanstveni režim počeo je mikro-blogiranje pod imenom @uriminzok, sa brojem poruka kojima nekolicini svojih sljedbenika prenose anti-južnokorejske i anti-američke izjave sa zvanične državne internet stranice piše Daily Telegraph. Južna Koreja blokira tu stranicu, a svega nekolicina u Sjevernoj Koreji uopće ima pristup kompjuteru. Jedan tweet odbacio je optužbe da je sjevernokorejski topredo potopio južnokorejski ratni brod u martu. Drugi je kritizirao sankcije predvođene Amerikom Iranu i Sjevernoj Koreji. Većina sljedbenika ostavila je podrugljive poruke na korejskom jeziku. Napetosti na poluostrvu naglo su povećane od maja kada su Južna Koreja i SAD, pozivajući se na međunarodnu istragu, optužili Sjevernu Koreju za napad na južnokorejski ratni brod, u blizini sporne granice. Sjeverna Koreja odbacuje umiješanost u taj incident. Prošlog mjeseca, Sjeverna Koreja otvorila je račun na YouTubeu, uploadirajući video isječke koji hvale lidera Kim Jong-ila i demantirajući ulogu u potapanju. Sjeverna Koreja raspolaže vojskom elitnih hakera. Špijunska agencija Južne Koreje saopćila je kako Sjever stoji iza internetskih napada koji su prošle godine nakratko bili paralizirali internet-stranice vladinih agencija Južne Koreje i SAD-a, te komercijalnih organizacija. (24sata.info)

