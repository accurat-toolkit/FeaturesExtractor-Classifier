Drage koleginice i kolege, U nastojanju da doprinesemo unapređenju struke odnosa s javnošću u Srbiji i pomognemo uvođenje i primenu najviših profesionalnih standarda u ovoj oblasti, predstavljamo Vam višestruko nagrađivani projekat sponzorstva serijala „Kuća snova”, kompanije Holcim Srbija i agencije Executive Group. Kampanja, integrisana oko sponzorstva serijala „Kuća snova”, je u okviru poslednjeg „PRijema” ocenjena kao najuspešniji projekat u kategoriji Integrisane kampanje. Ubrzo nakon srpske, evropska i svetska stručna javnost prepoznala je takođe kvalitet ovog projekta zbog čega je zasluženo nagrađen priznanjem SABRE Award 2009, kao i svetskom nagradom u oblasti odnosa s javnošću, IPRA Golden World Award 2009. Pozivamo Vas da od stručnjaka kompanije Holcim Srbija i agencije Executive Group , iz prve ruke saznate nešto više o ovom projektu i uputite im pitanja. Prezentaciju će voditi Maja Dželatović, direktor marketinga i komunikacija u kompaniji Holcim Srbija i Sanja Milaković Kolundžija, partner u agenciji Executive Group. Prezentacija će se održati u sredu, 30. septembra, u 18 časova, u prostorijama Medija centra u Beogradu (TERAZIJE 3, Velika sala). Ovo je prilika da saznate zanimljive i korisne informacije koje će Vam pomoći da osmislite i realizujete neke buduće projekte ali i da na koktelu, nakon prezentacije, u prijatnoj atmosferi razmenite iskustva sa kolegama iz struke. Molimo vas da svoje potvrde prisustva pošaljete na e- mail Društva drustvo@pr.org.rs Srdačno Vas pozdravljamo i unapred se radujemo Vašem dolasku.

