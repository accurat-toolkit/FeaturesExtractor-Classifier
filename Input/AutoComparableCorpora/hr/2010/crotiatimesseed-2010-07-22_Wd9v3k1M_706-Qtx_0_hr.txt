Jedan potomak Jurinovih, Paško, bio je pitur u Beču i tamo je upoznao Talijanku Margaritu s kojom se i oženio. Njihov sin nije baš mario za soboslikarstvo, više ga je zanimalo ono umjetničko. Harni roditelji poslali ga na studij likovne umjetnosti u Pariz, gdje je potomak Margarite i Paška Jurina, po pričama, upoznao Hitlera koji se tada zanosio idejom da će postati veliki slikar. Kuća u Primoštenu u kojoj je boravio Hitler Između mladog Primoštenca i kasnijeg führera razvilo se prijateljstvo, a da bi dvoje nikad potvrđenih umjetnika moglo ugodno preživljavati u francuskoj prijestolnici svijeta, starom Pašku pomagali su “pituravati” bečke kuće i rezidencije koje su na Hitlera ostavile neizbrisiv dojam, pa je kist ubrzo zamijenio politikom. Primošten u doba Hitlerovih posjeta bio je daleko od turističke meke, međutim onda, kao i danas, imao je prekrasno plavo i čisto more u kojemu se budući nacistički zločinac volio brčkati. Više puta bio je gost obitelji Jurin, a u Primoštenu se i danas priča kako im je ostao dužan, tada golemih, 100 maraka. - Nastojao je taj dug vratiti tijekom nacističke okupacije Primoštena. Nijemci su imali dvije kužine i, kada bi se nahranila vojska, po nalogu kancelara ostatak hrane Nijemci bi podijelili gladnom narodu - ne bez cinizma ispričao nam je naš izvor koji nipošto nije želio da se njegovo ime na bilo koji način povezuje s jednim od najvećih svjetskih zločinaca svih vremena. Vedrana STOČIĆ

