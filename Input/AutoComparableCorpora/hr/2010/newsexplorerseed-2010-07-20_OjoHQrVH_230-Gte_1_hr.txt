Bildunterschrift: Großansicht des Bildes mit der Bildunterschrift: Što vidi ovo oko? Fasciniranost hobotnicom Paulom širom svijeta ne posustaje. Paul se proslavio tijekom Svjetskog nogometnog prvenstva kada je točno predvidio rezultate svih susreta njemačke vrste, te još nekih drugih, između ostalih i pobjednika finalnog susreta. Od tada je Paul, hobotnica koja se nalazi u Sea-Life akvariju u njemačkom gradu Oberhausenu, pravi svjetski superstar. Do sada je uprava akvarija uporno odbijala sve ponude za prodajom Paula - poput primjerice one jednog španjolskog primorskog sela koje je sakupilo 35.000 eura. Oni su željeli Paula proglasiti seoskom maskotom. Mali problem u čitavoj priči je svakako bila i činjenica da to selo inače živi od prerade liganja i hobotnica. "Paul, we love you" Sada je Paul međutim postao metom pravog izljeva ljubavi. Kalifornijski kantautor Parry Gibb je smislio pjesmu s nazivom: "Paul the octopus, we love you", pa je čak snimio i video-spot koji je postavio na internet. Bildunterschrift: Ljutiti gubitnici najradije bi ga skuhali i pojeli Praćem elektronskim beatom ovaj 42-godišnji glazbenik oduševljeno pjeva o "čarobnim rukama" hobotnice. Za samo nekoliko dana ovaj pjesmuljak je na YouTubeu vidjelo više od 482.000 posjetitelja. Paul zna ime novog ruskog predsjednika? Ne obazirući se na svu tu gužvu oko svog lika i djela, hobotnica Paul i dalje marljivo proriče budućnost. Tako je prema tvrdnjama moskovskog lista "Komsomolskaja Pravda" Paul prorekao tko će biti sljedeći ruski predsjednik. Morao se odlučiti između sadašnjeg predsjednika Dmitrija Medvedjeva i sadašnjeg premijera Vladimira Putina. To pitanje su Paulu naime postavili novinari lista. Oni su na dvije cedulje napisali dva imena i prislonili ih na stakleni zid akvarija. Bildunterschrift: Prema tvrdnjama novinara Paul je odmah shvatio o čemu se radi i bez oklijevanja se priljubio uz jedan od dva papirića. Redakcija međutim ne želi odati o kome se radi, ime za koje se opredijelio Paul ostat će sakriveno u trezoru do nakon izbora 2012. godine. Još tijekom Svjetskog prvenstva je ovaj list dizao svoju nakladi iscrpnim izvještajima o hobotnici Paulu, a u međuvremenu su se za proročkog glavonošca počeli zanimati i ruski superbogati oligarsi - jedan je već ponudio 500.000 eura. Ali Paul nije na prodaju, odgovaraju uporno u Oberhausenu. Autor: dpa/spiegel/za Odg. ur.: S. Kobešćak

