" JA ĆU BUDAN SANJATI " Foto: Tinolovka-news/arhiv Čak i veliki, najveći kolumnist današnjice, veći i od Butkovića, čovjek koji savršeno dobro poznaje zemljopis, koji zna nabrojiti čak pet zemlja, uključujući i Kirgistan ( manje je bitno što ne zna točno gdje je Kirgistan ), priznaje kako ima mafije, lopova, lažljivaca, klevetnika u medijima, naravno on nije spomenuo nikoga sebi bliskog, ili samog sebe, no i to je korak ka izliječenju. Takvima i sličnima se priviđaju tajni sastanci, zamislite čudesa, radi se o tajnim sastancima za koje svi znaju, takvi se sastanci mogu događati samo u Hrvatskoj, čak ni u Kirgistanu ne igraju igru " sad ga vidiš, sad ga ne vidiš ". Sutra oko 12 sati bi Ivo Sanader pred SABORSKIM POVJERENSTVOM trebao svjedočiti a spekulira se kako HDZ-ovci upravo na tajnoj-javnoj lokaciji dogovaraju strategiju i pitanja svom bivšem šefu. Na samom sastanku nalazi se nekoliko viđenijih HDZ-ovaca, kao što je kreator " lajanja na Mjesec ", Boris Kunst, Ana Lovrin, bivša ministrica pravosuđa, Goran Marić, bivši nogometni sudac i "Oko sokolovo", ali i moćni Vladimir Šeks kao i glavni tajnik HDZ-a Branko Bačić. Glavna zvijezda ovih zbivanja oko Polančeca je Anto Nobilo, koji je pravosudnu trakavicu pretvorio u cirkus, no, to je zapravo kod Nobila već konstanta. Nobilo je potvrdio, ako je Nobilo onda je to sigurno istina, da se Jadranka Kosor našla na sastanicima na kojima se raspravljalo o pregovorima između Ine i MOL-a, radi se o prosincu 2008. i siječnju 2009. godine. - Premijer Sanader je poslao Jadranku Kosor u njegovo ime jer je smatrao da je došlo do previše zaoštravanja u odnosu na Šukera i Polančeca, pa kako bi se taj sastanak konstruktivno približio kraju, u finalu pregovora je poslao Jadranku Kosor - rekao je za HRT Anto Nobilo, zvan " čvrsta pesnica ".

