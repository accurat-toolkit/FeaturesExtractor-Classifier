Bildunterschrift: Großansicht des Bildes mit der Bildunterschrift: Bolnice pune, medicinsko osoblje na izmaku snagaPrema riječima Elizabethe Byrs UN-u je ovaj novac hitno potreban kako bi se zaustavilo širenje opasne bolesti među stanovništvom Haitija. "Ono što nam još treba je medicinsko osoblje i više medicinske opreme", kaže ona. Prema navodima Ministarstva zdravlja Haitija od izbijanja epidemije sredinom oktobra umrlo je skoro 800 osoba, od toga najmanje 13 u glavnom gradu Port au Prince. U bolnicama se nalazi 12.300 inficiranih. Vlasti najviše strahuju od nekontrolisanog širenja kolere u glavnom gradu, gdje u privremenim skloništima i u neadekvatnim uslovima živi oko milion ljudi. Ovaj grad je u dobroj mjeri razrušen u razornom zemljotresu koji se desio početkom godine. Tada je poginulo 230.000 osoba. Prema procjenama međunarodnih organizacija koleru bi sada moglo dobiti čak 200.000 ljudi i stvari bi mogle izmaknuti kontroli. Već sada je odlučeno kako će se tijela umrlih od kolere spaljivati kako bi se spriječilo širenje zaraze. Dijele se paketi sa sredstvima za dezinfekciju Bildunterschrift: Großansicht des Bildes mit der Bildunterschrift: Kolera se brzo širi u područjima gdje su higijenski uslovi katastrofalniSvjetska organizacija za borbu protiv gladi najavila je da će proširiti svoje napore kako bi se zaustavila kolera. Pri tome se dosta nade ulaže u takozvane "hitne pakete". Ovi paketi, koji će biti dijeljeni stanovništvu, sadržavaju kanistere za vodu, tablete protiv dehidriranja organizma, sapun i tablete za dezinfekciju. Ovi paketi će biti dijeljeni i u zabačenim područjima Haitija. "Ambulante pod državnom kontrolom su u ovakvim kriznim slučjevima često preopterećene, pa čak i same postaju centri iz kojih se zaraza dalje širi", objašnjava Federico Motka, koordinator Svjetske organizacije za borbu protiv gladi koji se nalazi na Haitiju. Stoga je potrebno pružiti pomoć i ambulantama, posebno onima koje se nalaze u zabačenim područjima, smatra on. Pred bolnicama i ambulantama se stvaraju dugi redovi pacijenata, a slobodnih kreveta više i nema. Aktivisti organizacije Ljekari bez granica upozoravaju kako su njihovi kapaciteti za pomoć iscrpljeni, te da od njih pomoć traži sedam puta više ljudi nego samo prije tri dana. Infekcija kolerom se vrlo brzo i lako širi, uglavnom preko zagađene hrane i vode. Izaziva proliv i povraćanje te vrlo brzo može izazvati smrt ukoliko bolesnik ne dobije adekvatnu ljekarsku pomoć. Autor: A. Slanjankić Odg. ur.: J. Rose

