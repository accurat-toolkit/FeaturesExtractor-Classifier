Karlovčanin Ljubomir Jurković je, ako se pita britanski list The Independent, pokojni nacistički ratni zločinac. Jurković je najavio pravne akcije (Foto: Pixsell) Taj je ugledni list na svojoj naslovnici imao vijest o smrti Samuela Kunza, odgovornog za smrt 430.000 Židova. Međutim, na priloženoj fotografiji bila je sasvim druga osoba. Slika je preuzeta iz hrvatskog filma 'Živi i mrtvi' redatelja Kristijana Milčića, u kojem je Jurković glumio ustašu. Upravo na fotografiji koja je objavljena u The Independentu Jurković ima ustašku kapu na glavi, a lice mu je dodatno računalno obrađeno. Ogorčeni Jurković zbog ovog postupka najavljuje pravnu akciju. 'To je strašno, velika je to uvreda za mene, moj grad i za cijelu Hrvatsku. Moram se najprije posavjetovati s odvjetnikom, no sigurno ću zatražiti ispriku i podnijeti tužbu. Polovicu novca odmah ću darovati u humanitarne svrhe', rekao je Jurković, a prenosi Večernji list. Jurković među svojim tetovažama ima i 122 povijesne osobe (Foto: Pixsell) Ovaj Karlovčanin je inače suvlasnik zaštitarske tvrtke, a poznat je po brojnim tetovažama na tijelu među kojima su 122 povijesne osobe. Jurković ovaj incident naziva pljuskom te je rekao da ga se prikazuje kao nacista i ratnog zločinca. U Independentu su se šokirali kada su saznali za pogrešku i najavljene tužbe, međutim, ostalo je nepoznato koji su im sljedeći koraci. Osim Jurkovića Independent može očekivati i tužbu Olimp produkcije u čijem je vlasništvu fotografija. Vijesti / Hrvatska 'Kosor će zbog Sanadera požaliti što nije pristala na pri... 10.12.2010 / 23:16 VIDEO: Snimka privođenja Sanadera na sud u Salzburgu 10.12.2010 / 23:15 Sveučilište Columbia dalo otkaz Sanaderu 10.12.2010 / 22:54 'Sanader se prilikom uhićenja ponašao prijateljski' 10.12.2010 / 21:39 Svjetski mediji: 'Sanader uhićen nakon užurbanog odlaska' 10.12.2010 / 20:45 'Dva su krivca, policija i Državno odvjetništvo' 10.12.2010 / 20:26 Podijeli Pošalji komentar

