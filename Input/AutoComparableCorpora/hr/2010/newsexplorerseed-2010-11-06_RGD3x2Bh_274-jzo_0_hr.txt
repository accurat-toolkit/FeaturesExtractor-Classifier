Transport jedanaest kontejnera u kojima su ukupno 154 tone visokoradioaktivnom otpada krenuo je iz francuskog La Hagueua u petak (5.11.), a tek ove nedjelje (7.11.) je stigao u Donju Sasku. Sa zakašnjenjem, transport bi danas trebao stići do Gorlebena. No jedno je od samog početka bilo sigurno: Transport neće proći bez problema, a što se više bliži svom cilju, prepreke su veće. Naime, protivnici ovog transporta čine sve kako bi onemogućili smještanje visokoradioaktivnog otpada u međuskladište u Gorlebenu. Prosvjednici usporavaju vlak što je više moguće Bildunterschrift: Großansicht des Bildes mit der Bildunterschrift: Kamenjem protiv planiranog međuskladištenja Svaka etapa, od Francuske pa do Njemačke, popraćena je demonstracijama. Planirani dolazak otpada u međuskladište u subotu (6.11.) nije bio moguć, jer su prosvjednici samo u Hessenu doveli do zastoja vlada s kontejnerima i tako do kašnjenja od osam sati. U općini Morschen južno od Kassela aktivisti su zaustavili vlak na dva sata. Prema policijskim navodima, u Darmstadtu se okupilo oko 100 demonstranata, no noć je ipak prošla mirno. Do većih uskoba između policije i prosvjednika nije došlo, policija je samo na par sati pritvorila neke prosvjednike koji su se pomoću lisica vezali uz stubove i tračnice. Njemačka kancelarka Angela Merkel kritizirala je akciju u Dannenbergu u subotu (6.11.), u kojoj je prema policijskim navodima sudjelovalo oko 25.000 demonstranata. “Ono što se čini tako bezopasno nije mirna demonstracija nego krivično djelo“, bile su kancelarkine riječi. Prema navodima inicijative “Castor Schottern“, koja se bori protiv ovog transporta, kod Gorlebena jutros se okupilo između 2.500 i 3.000 prosvjednika. Namjera im je postaviti kamanje na tračnicu, kako bi onemogućili odlaganje otpada u međuskladište. Policija računa i s većim brojem demonstranata. Autor: M. Ljubičić (dpa, ap) Odg. ur.: A. Šubić

