25.10.2010. / 20:58 Autor: Ana Smrečki, Hina Kosor o Sanaderu: Ničiji povratak i dolazak ne može poremetiti rad hrvatske Vlade «Ničiji povratak i dolazak u parlament ne može poremetiti naš rad. Vlada je stabilna, ima stabilnu većinu u parlamentu. Izbori će biti krajem sljedeće godine i zato želimo sav posao na pregovorima obaviti prije toga roka», poručila je Kosor Kosor je u Bruxellesu dobila potporu u borbi protiv korupcijePremijerka Kosor ni u Bruxellesu nije mogla izbjeći pitanje vezano uz bivšeg premijera Ivu Sanadera. Na pitanje može li povratak bivšeg premijera Ive Sanadera u Sabor ugroziti završetak pristupnih pregovora s EU, premijerka Kosor je bila jasna i odrješita. «Ničiji povratak i dolazak u parlament ne može poremetiti naš rad. Vlada je stabilna, ima stabilnu većinu u parlamentu. Izbori će biti krajem sljedeće godine i zato želimo sav posao na pregovorima obaviti prije toga roka», poručila je Kosor koja je završila posjet Bruxellesu. Prije toga se sastala s brojnim dužnosnicima, među kojima je bio i predsjednik Europske komisije Jose Manuel Barroso. Iako je zadovoljan napretkom Hrvatske na putu prema EU, o datumu neće govoriti. Ipak poručuje kako je moguće da se pregovori završe iduće godine. Premijerka Kosor po tom je pitanju po običaju optimistična. Poručuje da Hrvatska na predstojećoj pristupnoj konferenciji početkom studenoga zatvoriti tri, a u prosincu još četiri poglavlja. Dobila je potporu u borbi protiv korupcije, a ujedno je predala EK planove za restrukturiranje triju hrvatskih brodogradilišta.

