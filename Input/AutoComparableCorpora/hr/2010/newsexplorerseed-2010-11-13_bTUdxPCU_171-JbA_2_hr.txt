Odmah nakon zahtjeva organizacije Amnesti internešnal o suđenju Džordžu Bušu, bivši član američkog kongresa, Sintija Mekini je također zahtjevala kažnjavanje prijedsjednika. Ova zastupnica američkog Kongresa je kazala ”da je Džordž Buš kriv toliko koliko je bio za vrijeme svog predsjedničkog mandata, i njemu treba suditi zbog zločina koje je počinio”. Nakon što su objavljeni memoari bivšeg američkog prijedsjednika, Džordža Buša, ''Odlučujući trenuci'', otkriveni su dijelovi kršenja zakona tokom 8 godina njegovog predsjedničkog mandata. Buš je u ovoj knjizi pokušao vršenje torture nad zatvorenicima prikazivati faktorom za spas života američkog naroda od terorističkih prijetnji, i podnio je sigurnosna opravdanja za takav nezakonski čin. Ali ova opravdanja nisu ubijedila međunarodnu zajednicu. Amnesti internešnal, jedna od najuticajnijih organizacija za zaštitu ljudskih prava, smatra da je simulirano utapanje jasan primjer vršenja torture. Buš je priznao da je uz direktnu naredbu Centralnoj obavještajnoj agenciji Amerike, CIA-i, dozvolio vršenje simuliranog utapanja. Američka vlada se prije više godina uključila Međunarodnoj konvenciji za zabranu vršenja torture u kojoj su se vlade obavezale odreknuti torture i kažnjavati počinitelje mučenja. Buševo kršenje zakona, pored torture, odnosi se i na nametanja rata protiv pojedinih zemalja usljed čega je poginulo oko milion osoba, povrijeđen veliki broj ljudi, i prognano oko 4 miliona osoba. Ovaj rat do kojeg je došlo na temelju laži i prevare, uništio je infrastrukturu Iraka i dove je ovu zemlju do praga vjerskih sukoba. Na osnovu međunarodnih zakona, takvo djelovanje predstavlja jasan primjer ratnih zločina, posebno što UN nije usvojio dozvolu za napad na Irak. Samoprozvani organizator terorističkih napada na SAD 11. septembra 2001. godine vjerovatno će do daljnjeg ostati u američkom vojnom zatvoru Gvantanamo bez suđenja, piše američki dnevnik Vašington post u sedmici iza nas pozivajući se na zvaničnike iz Bijele kuće. List navodi da je administracija predsjednika Baraka Obame zaključila da ne može da sudi Halidu Šeiku Muhamedu na Federalnom sudu u Njujorku zato što se tome protive članovi Kongresa i lokalni zvaničnici. Prvobitni plan američkog državnog tužioca Erika Holdera da se Muhamedu i još četvorici optuženih za ovaj napad sudi u ovom sudu suspendovan je pošto su lokalni zvaničnici i kongresmeni izrazili zabrinutost u pogledu bezbjednosti ukoliko se taj plan sprovede. Holder je izjavio da je blizu odluke o tome gdje će se Muhamedu suditi i da li će on biti izveden pred vojni tribunal. Muhamed je uhapšen u Pakistanu 2003. godine, a nalazi se u zatvoru Gvantanamo na Kubi. Vašington post navodi da su zvaničnici iz američke administracije potvrdili da se suđenje u svakom slučaju neće održati prije narednih predsjedničkih izbora 2012. godine i da će za njega biti neophodno drugačije političko okruženje. Republikanci, koji su na prošlosedmičnim izborima osvojili većinu u Predstavničkom domu američkog Kongresa, zahtjevaju da se zatvorenicima iz Gvantanama sudi pred vojnim sudovima, koji ograničavaju neka od njihovih zakonskih prava. SAD su na zasjedanju Vijeća UN za ljudska prava u Ženevi odbacile poziv međunarodne zajednice da ukinu smrtnu kaznu. Pravni savjetnik Stejt departmenta, Harold Koh rekao je u Ženevi da je smrtna kazna dozvoljena prema međunarodnom pravu. Desetine zemalja apelovale su na SAD da ukinu smrtnu kaznu u toku prvog detaljnog pregleda stanja ljudskih prava u SAD pred skupštinom Vijeća koju sačinjava 47 zemalja. Koh se osvrnuo i na preporuke o ukidanju koje su došle od pojedinih zemalja i okarakterisao ih kao političku provokaciju.Ipak, izjavio je da su SAD posvećene iskorijenjivanju nepravde kao što su rasni progoni i da ozbiljno razmatraju da potpišu deklaracije UN o pravima autohtonih naroda. Bivši čelnik Centralne američke banke (FED), Alan Grinspen upozorio je da i SAD i Kina provode politiku slabljenja matične valute. Grinspen je svoja stajališta objavio u Financial Timesu protekle sedmice, pred početak samita G20 u Seulu na kojem bi se globalna ekonomija trebala zaštititi od dugotrajnih kriza s obzirom na pojačani rizik protekcionizma. Amerika provodi politiku slabljenja dolara, napisao je Grinspen. Pritiskanje kineskog juana i najnovije slabljenje kursa dolara nužno izazivaju jačanje kursevaa valuta u ostatku svijeta, dovodeći ih, kako to sami tumače, u lošiju poziciju u odnosu na konkurenciju, upozorio je. Prijetnja valutnog rata dominirala je temama sastanka čelnika država i vlada skupine G20 najvećih ekonomija u Seulu. Grinspen je obnašao čelnu dužnost u FED-u gotovo dvije decenije, do 2006. U najnovijem istupu nije detaljnije govorio o osobama u SAD-u koje su odgovorne za slabljenje dolara. Odluka američke Centralne banke na čelu s njegovim nasljednikom Benom Bernankeom o ubrizgavanju dodatnih 600 milijardi dolara u krhku i posustalu američku ekonomiju protumačena je kao potez koji će u konačnici dovesti do slabljenja dolara. I bez protekcionizima, postoje jasna ograničenja u pogledu jačanja stopa rasta globalne trgovine. Protekcionizam će samo intenzivirati to usporavanje, zaključio je Grinspen. Broj samoubistava među bivšim američkim vojnicima, posebno mladim ljudima koji su ratovali u Iraku i Afganistanu, raste, rekao je ministar SAD za ratne veterane Erik Šinseki. On je dodao da u SAD ima 23 miliona ratnih veterana a da razne službe za bivše borce, kao što su zdravstvene i penzione službe, prate njih osam miliona. Više anketa ukazuje na porast stope suicida među mladima koji napuste vojsku. U samoj američkoj vojsci broj samoubistava je dostigao rekord od 309 u 2009. godini u odnosu na 267 u 2008. godini, prema podacima Pentagona. U periodu između 2005. i 2009. godine u američkoj vojsci se ubilo 1.100 vojnika što je više od broja poginulih vojnika u borbama u Afganistanu od 2001. godine, njih 1.000. Pentagon i Ministarstvo za ratne veterane ne vode statistiku o smrtnosti vojnika koji su napustili vojsku. Prema podacima američke Vlade od 30.000 samoubistava koliko se dogodi godišnje u SAD, 20 odsto se pripisuje bivšim borcima, odnosno 6.000 godišnje.

