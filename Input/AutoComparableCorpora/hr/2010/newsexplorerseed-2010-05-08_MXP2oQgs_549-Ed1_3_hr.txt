Iran je pristao da najveći dio obogaćenog uranijuma šalje u Tursku, a da u zamjenu dobija nuklearne cilindre pogodne za korišćenje u reaktoru za medicinska istraživanja, javila je iranska državna televizija. Ovo je saopćeno nakon trilateralnog sastanka između turskog premijera Redžepa Tajiba Erdoana, predsjednika Brazila Luis de Silve i iranskog predsjednika Mahmud Ahmadinedžada u Teheranu. Brazil i Turska, kao nestallne članice Vijeća sigurnosti UN-a, protive se uvođenju dodatnih sankcija protiv Teherana, te su pokrenule pregovore s cilje da privole Iran na kompromis. Ova inicijativa važila je za posljednju šansu da se privoli Teheran na postizanje kompromisa prije nego Ujedinjeni narodi donesu odluku o pooštravanju sankcija. Bildunterschrift: Trilateralni sastanak u Teheranu Izbjegnute sankcije Iranski predsjednik Mahmud Ahmadinedžad pozvao je staline članice Vijeća sigurnosti UN-a i Njemačku na ponovno pokretanje pregovora o spornom atomskom programu Teherana. U Ugovoru koji se potpisan tokom trialateralnog sastanka sa Erdoanom i de Silvom, Ahmadinedžad poziva na pregovore koji će se bazirati na „poštenju, pravednosti i obostranom poštovanju“. Turski ministar vanjskih poslova Ahmet Davutoglu, izjavio je kako je potpisivanjem ovog Ugovora spriječeno uvođenje novih sankcija protiv Teherana. agencije/zi

