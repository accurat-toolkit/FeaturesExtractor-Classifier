Svećenik Guido Marini gurkanjem budi Papu / REUTERS Posjet pape Benedikta XVI. proteklog vikenda otoku Malti mediji diljem svijeta ocijenili su kao vrlo uspješan. Pastoralni pohod Svetog Oca Malti prvo je putovanje u ovoj godini, a Benedikt XVI. je otok posjetio u povodu 1950. godišnjice brodoloma svetoga Pavla. Kako pedofilski skandali potresaju Katoličku crkvu diljem svijeta, ta tema nije mimoišla ni ovaj sredozemni otok na kojemu katolici čine čak 95 posto stanovništva. Naime, Papa se nenajavljeno susreo s osam žrtava zlostavljanja katoličkih svećenika i ispred njih se - rasplakao. - Vidio sam kako Sveti Otac plače i osjetio sam da mi je pao kamen sa srca. Ne idem više u Crkvu već godinama, no Papino ponašanje me ugodno iznenadilo. Stavio je ruku na rame svakome i blagoslovio nas - ispričao je glasnogovornik žrtava Lawrence Grech novinarima “Times of Malta”. Papa Benedikt XVI. je u La Valetti održao prvu svetu misu izvan vatikanskih zidina otkada su izbili napadi zbog pedofilije. Na misi, na kojoj je prisustvovalo oko 10.000 ljudi, Papa je, vjerojatno zbog premorenosti - zaspao, pa ga je svećenik Guido Marini, koji je sjedio slijeva, morao probuditi. nina kljenak Pet godina pontifikata Navršilo se točno pet godina otkada je Joseph Ratzinger došao na čelo Rimokatoličke crkve. U posljednje vrijeme sve su češće kritike na njegov račun, prije svega vezano uz slučajeve seksualnog zlostavljanja.

