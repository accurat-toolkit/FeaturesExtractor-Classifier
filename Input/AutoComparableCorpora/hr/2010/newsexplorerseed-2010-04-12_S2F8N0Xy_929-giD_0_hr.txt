Bildunterschrift: Großansicht des Bildes mit der Bildunterschrift: Papandreou: "Najvažnije je spašavanje domovine" "Najvažnije je spašavanje domovine. Poduzet ću sve kako država ne bi bankrotirala", objavio je grčki premijer u dramatičnom govoru na izvanrednoj sjednici Vlade u Ateni. On je upozorio da građane očekuju teška vremena, ali je obećao da će učiniti sve kako bi se zaštitili najsiromašniji slojevi stanovništva. Papandreou je također objavio da Grčka treba pomoć u iznosu od 60 milijardi eura godišnje. Stručnjaci procjenjuju da će Atena u iduće tri godine za svladavanje krize trebati kredite u iznosu od 120 milijardi eura. Veći dio tog iznosa osigurat će članice eurozone. U prvoj godini Grčka bi trebala dobiti 30 milijardi eura od svojih europskih partnera i 15 milijardi eura od Međunarodnog monetarnog fonda (MMF). Bildunterschrift: Großansicht des Bildes mit der Bildunterschrift: Građani prosvjeduju protiv mjera štednje U prethodnim pregovorima Europske komisije, Europske središnje banke i MMF-a s grčkom Vladom pružanje pomoći je uvjetovano strogim mjerama štednje. Grčka bi trebala do kraja 2014. godine svoj državni deficit smanjiti sa sadašnjih 13,9 na ispod tri posto. Vlada je najavila smanjivanje mirovina i plaća u državnim službama te povećanje poreza i cijena. Protiv tih mjera u Ateni i Solunu prosvjedovalo je oko 20.000 ljudi. Odluka o pomoći u Bruxellesu Bildunterschrift: Großansicht des Bildes mit der Bildunterschrift: Europski partneri će pomoći Grčkoj Danas (2.5.) poslijepodne u Bruxellesu se sastaju ministri financija 16 država članica eurozone koji o paketu pomoći Grčkoj moraju donijeti jednoglasnu odluku. Njemačka kancelarka Angela Merkel je zatražila da se uvedu stroge mjere protiv zemalja koje će ubuduće kršiti pravila o stabilnosti eura. Ona predlaže da se tim zemljama privremeno oduzme pravo glasa u Europskoj uniji. "Nitko ne želi vreću bez dna", obrazložila je Merkel aludirajući na grčku krizu. ajg/dpa/ Reuters/AFP Odg. urednik: Anto Janković

