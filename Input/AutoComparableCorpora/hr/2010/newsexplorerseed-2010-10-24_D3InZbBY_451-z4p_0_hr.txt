Cilj ove izložbe u Šangaju je simbolično prikazivanje života u gradu pod parolom "Bolji grad, bolji život". Simbol ovogodišnje izložbe prikazuje tri člana porodice koji su simboli sretne, smirene i zadovoljne porodice u jednom gradu. Ovogodišnja EXPO izložba oborila je rekord po broju država učesnica i predviđenom prostoru. Na EXPO-u učestvuje više od 190 država i 50 međunarodnih organizacija koje izlažu svoje simbole o kulturi, arhitekturi, ekonomiji i tehnologiji. Ovu izložbu do sada je posjetilo više od stotinu svjetskih vođa i na milione posjetilaca. Ova izložba smještena je na obali rijeke Havang Po. Šangaj, gost ove izložbe, oformio je prostor čija površina iznosi 35 fudbalskih zemljišta i zemlje učesnice prema svojim ekonomskim mogućnostima, trgovini, kulturi zauzimaju odgovarajuće štandove. EXPO je prilika da se prikaže umjetnička simbolika gradova i arhitekture. Islamska Republika Iran na ovoj izložbi zauzela je prostor od 2.000 m2. Ovaj štand je napravljen za 8 mjeseci i po broju posjetilaca ubraja se u deset prvih štandova. U toku dana ovaj štand posjeti najmanje 20.000 posjetilaca. Iranski štand podijeljen je u tri dijela: Drevni Iran, savremeni Iran, budući Iran. Posjetioci se mogu upoznati sa kulturnim i civilizacijskim segmentima Irana u različitim oblastima. U dijelu drevnog Irana izloženi su prijevodi Kurošovih spisa, specifičnosti karavana svile i djela iranskih učenjaka i uleme. U dijelu savremenog Irana predstavljena su savremena tehnološka dostignuća ove zemlje. U dijelu budućeg Irana ukazano je na buduća ulaganja, te na naučna napredovanja Irana. Također, simbolično je predstavljena nanotehnologija i satelit. Unutrašnjost iranskog štanda tradicionalno je uređena i ukrašena ručnim radovima, osim toga, može se naći i iranska hrana za ljubitelje ovoga štanda. Parola Irana na ovoj izložbi je "Iranski grad; grad ljubaznosti i pravde". Na pročelju ovoga štanda stoji pjesma velikog iranskog pjesnika, Firdusija: "Sinovi Ademovi su dijelovi jednog tijela Koji u stvaranju bi dragulj Kada bol prožme samo dio jedan I ostali dijelovi pate." Struktura iranskog štanda podsjeća na stari isfahanski "Si-o-se pol" i staru arhitekturu iranskog naroda. Unutrašnjost ovoga štanda ispunjena je iranskim umjetničkim djelima; ćilimom koji je je po umjetničkom ostvarenju i ljepoti jedinstven u svijetu, ali također i po svojoj visokoj cijeni. Na iranskom štandu nalazi se ćilim koji košta 8 miliona juana i ukrašen je zlatom i biserima. Ovaj ćilim tkala je dvočlana iranska porodica deset godina i tkan je od svile, vune, dragulja i spada u jedan od najskupljih artikala na izložbi. U osmišljavanju iranskog štanda nastojala se posjetiocima približiti različitost naroda, religija, arhitekture, historije i umjetnosti Irana. Dio ovoga štanda ispunjen je kulturnim ambijentom koji sačinjava 20 iranskih muzičkih bendova koji za posjetioce sviraju u tradicionalnom i modernom duhu. Ovi bendovi izabrani su sa različitih područja Irana i osim programa uživo, promovišu i svoje albume. Primjerci prijevoda Mesnevije, Firdusijeve Šahname,priče iz savremene iranske književnosti na kineskom jeziku, izloženi su u salonu i naišli su na dobrodošlicu posjetilaca, posebno Kineza. Odabrana grafička djela izložena su u ovome salonu. Na ovim slikama ispisana su uzvišena Božija imena koja su rađena u različitim grafičkim stilovima. "Laserska harfa" je posebno interesantan dio koji privlači posjetioce. Ova harfa prestavlja simbol iranskog dostignuća u laserskoj tehnologiji. Na njoj nema nikakve žice, ali ona proizvodi lijepe i harmonične zvukove. Žice ove tradicionalne iranske harfe laserski su postavljene i ko god je muzički obrazovan može svirati ovaj instrument. Bitan komponent ove izložbe je trgovina koja utječe na ekonomski segment država učesnica. Učesništvo na ovoj izložbi omogućava razvijanje segmenta potrošnje i proizvodnje te samim tim doprinosi mnogim naprecima. Mnogi posjetioci ove izložbe kažu da prije posjete iranskom štandu nisu imali puno informacija o Iranu, ali nakon obilaska štanda vidno i pozitivno su iznenađeni. Ovo će sigurno dovesti do poboljšanja u iranskom turizmu i ekonomiji. Fi Nang, jedan od posjetilaca iranskog salona kaže: " Iranski štand je zaista interesantan. Iranski narod je lijepo predstavio svoju veliku civilizacijsku tekovinu." Oliver, švicarski posjetilac je poslije obilaska iranskog štanda rekao: " Ja sam zapanjen ljepotom iranskog salona. Predstavljena je iranska kultura i moram reći da se ona razlikuje od moje prethodne vizije o ovoj kulturi. Veoma je interesantna iranska muzika, umjetnost, te naučna i tehnološka dostignuća Irana. Moram priznati da mi se iranski štand najviše dopada" Iranski ministar trgovine EXPO 2010. vidi kao jednu historijsku i trgovinsku komunikaciju Irana sa Kinom i ostalim zemljama, učesnicama ove izložbe. EXPO spada u jedan od najvećih svjetskih ekonomskih događaja. Mnogi stručnjaci misle kako je EXPO u Šangaju važniji od ostalih EXPO izložbi jer je organizovan u vrijeme svjetske ekonomske krize i može ostvariti nove trgovinsko-ekonomske veze. Mogu se, također, ostvariti nove veze Irana i svijeta na polju naftne industrije i gasa. Mnoge industrijske grane u Iranu rade se po savremenim tehnološkim dostignućima. EXPO 2010. je omugućio trgovinsko-ekonomsku razmjenu Irana i različitih država svijeta.

