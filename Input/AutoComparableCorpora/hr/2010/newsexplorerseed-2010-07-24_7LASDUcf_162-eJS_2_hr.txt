Amerikanci likvidirali pobunjenike bez suđenja (27.07.2010.)više 92 tisuće dosada tajnih dokumenata koji su objavljeni na WikiLeaksu, a odnose se na posljednjih šest godina vojne operacije u Afganistanu. Objavljeno je 76.911 raznih izvanrednih događaja, koja opisuju borbe saveznika s talibanima, pronalaženje improviziranih eksplozivnih naprava, uviđaje, slučajna ubijanja civila itd. U 13 slučajeva opisano je djelovanje pripadnika Hrvatske vojske koji se već sedam godina nalaze u Afganistanu. Uglavnom se opisuju događaji u kojima su sudjelovali pripadnici hrvatskih timova za obuku afganistanske vojske te vojne policije. Dokumentima su obuhvaćeni događaji na području Chancharana, Mazar-e Sharifa i Pul-e Khurmija. Aktivnosti hrvatskih vojnika u Kabulu u dokumentima se ne navode, piše Jutarnji list. Dokumenti djelomično rasvjetljavaju zadaće u kojima hrvatski vojnici sudjeluju. Tako primjerice nije navedena akcija potrage i hvatanja pripadnika al-Kaide koju su obavili pripadnici vojne policije i vojne obavještajne službe, niti je navedeno ranjavanje vojnika Špehara kod Kandahara prilikom obučavanja pripadnika afganistanske vojske. Nedostatak tih dokumenata ne treba čuditi s obzirom na to da u to vrijeme Hrvatska nije bila u NATO-u. Osim toga, postoji i ISAF-ova dokumentacija o izvanrednim događajima koji ovim dokumentima nisu obuhvaćeni. Svaki vojnik u Afganistanu stajao nas je 450.000 kn (13.07.2010.)više No, u objavljenim dokumentima navedeni su događaji u kojima su sudjelovali hrvatski vojnici, a javnost o tome nije obaviještena, ili nisu do kraja javno objavljene okolnosti ranjavanja hrvatskog vojnika. Tako je 19. kolovoza 2009. godine nekoliko hrvatskih vojnika iz sastava tima za obuku (OMLT) zajedno s pripadnicima afganistanske vojske upalo u talibansku zasjedu kod Chancharana. Došlo je do ozbiljne razmjene vatre u kojoj su dva pripadnika afganistanske vojske ranjena. Hrvatski vojnici su nakon okončanog sukoba pozvali medicinsku pomoć kako bi se pružila pomoć ranjenima. Riječ je o izvještaju koji je sastavio zapovjednik hrvatskog tima koji je bio u akciji. O ovom događaju Ministarstvo obrane nije izvijestilo hrvatsku javnost. Ministarstvo obrane izostavilo je i detaljan opis ranjavanja razvodnika Ivana Husara koje se dogodilo 30. prosinca 2009. u američkom kampu Shaeen. Naime, MORH je iz informacije da je razvodnik ranjen krhotinama granate od 40 mm prilikom vježbanja izostavio podatak da je hrvatskog vojnika ranio američki vojnik. Prema opisu cjelokupnog događaja u dokumentu koji je objavljen na WikiLeaksu, američki vojnik je ispalio granatu koja je prekratko letjela te su uslijed eksplozije šrapneli po nogama ranili hrvatskog i američkog vojnika. Obojica su prevezeni u bolnicu gdje su im utvrđene lakše ozljede. Ovi dokumenti otkrivaju kako su zadaće hrvatskih snaga izlazak na uviđaje nakon eksplozija improviziranih naprava te obučavanje afganistanskih vojnika, pri čemu nije neuobičajeno da se nađu pod vatrom talibanskih snaga, piše Jutarnji list. Prethodni članci: Amerikanci likvidirali pobunjenike bez suđenja (27.07.2010.) Svaki vojnik u Afganistanu stajao nas je 450.000 kn (13.07.2010.) Jandrokovića u Kabulu dočekala pucnjava i blindirano vozilo (20.07.2010.) Danas.hr 27.07.2010.

