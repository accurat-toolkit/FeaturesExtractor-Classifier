Stotine britanskih policajaca, među kojima su i snajperisti, u okolici Rothburyja, gradića na sjeveru Engleske, nastoje uhvatiti bivšeg zatvorenika koji je šest dana u bijegu nakon što je ustrijelio tri osobe. Policajci iz cijele Engelske stižu u Rothbury, odakle se vodi lov na čovjeka koji je objavio rat policiji. U tom lovu, među dosad najvećim u Britaniji, sudjeluju i snajperisti, oklopna vozila i stručnjaci za preživljavanje u divljini, a policija je priopćila da je savjet tražila i od vojske. Policijski dužnosnici su rekli da je Raoul Moat, 37-godišnji bodibilder i bivši izbacivač u klubovima, koji je krenuo osvetiti se policiji, prvi put zaprijetio i široj javnosti, no nisu naveli pojedinosti. Moatov pohod počeo je u subotu ujutro, nedugo pošto je pušten iz zatvora u Gatesheadu, južno od Newcastlea, gdje je ubio Chrisa Browna (20), novoga mladića bivše djevojke Samanthe Stobbart, koju je ranio. Policija je priopćila da je nakon toga nekoliko kilometara od Newcastlea vatrenim oružjem teško ranio 42-godišnjeg policajca koji je sjedio u patrolnom automobilu. >> Krvavi pohod: Pomahnitali ubojica objavio rat policiji U mnogim porukama koje je ostavljao policiji Moat je poručio kako ga se ne moraju bojati građani, nego policija. Također je rekao kako ne namjerava stati dok ne umre. 'Lovili su me godinama, a sada je moj red', poručio je Moat. Policija je ponudila 10.000 funta nagrade za obavijest koja bi joj pomogla da uhiti Moata, za kojega sumnja da je naoružan barem jednom sačmaricom i da živi na zabačenome seoskom području koje, kako je rekla njegova bivša djevojka, 'poznaje kao svoj dlan'. (Hina) Vijesti / Svijet WikiLeaks: Uhićen haker zbog napada na stranice tužiteljstva 11.12.2010 / 23:07 Obama izrazio žaljenje stranim čelnicima zbog WikiLeaksa 11.12.2010 / 22:53 Prosvjed za prava životinja s njihovim lešinama u rukama 11.12.2010 / 22:14 Stockholm: U dvjema eksplozijama 1 poginuli, 2 ozlijeđenih 11.12.2010 / 22:08 Vatikan upozorava na vjerodostojnost informacija s WikiLe... 11.12.2010 / 20:02 Snježne oluje izazvale prometni kolaps: Nestao jedan turist 11.12.2010 / 18:54 Podijeli Pošalji komentar

