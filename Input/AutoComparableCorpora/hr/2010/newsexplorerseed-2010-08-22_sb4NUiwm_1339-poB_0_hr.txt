U sukobu sa policijom u kavkaskoj oblasti Dagestan ubijen je Magomedalija Vagabova, potvridlo je Vladino telo za borbu protiv terorizma. Osoba za koju Rusija smatra da je organizator napada na metro dolazi iz islamističkih krugova, a u Moskvi ga smatraju odgovornim za dva samoubilačka napada na podzemnu železnicu ruskog glavnog grada. Magomedalija Vagabova nadležni opisuju kao osobu „broj dva“ u islamističkim krugovima severnog Kavkaza, nakon Dokua Umarova. Umarov je ubijen u mestu Gunib u brdima Dagestana, zajedno sa još četiri militantna saborca. "Vagabov je bio organizator samoubilačkih napada na moskovski metro, bio je aktivno uključen u regrutaciju mladih za ilegalne pokrete i organizovao je obuku za samoubilačke napadače", navodi se u saopštenju ruskih vlasti. Planiran čitav niz napada 29. marta u moskovskom metrou ove godine ubijeno je 40 osoba, a na stotine je ranjeno u dva samoubilačka napada. Atentatori-samoubice su izveli napad na dve stanice moskovskog metroa. Pretpostavlja se da je Vagabov bio oženjen jednom od žena-napadača, navode ruski mediji. Nadležni tvrde da je Vagabov planirao čitav niz napada na snage bezbednosti i železničku infrastrukturu. Ruske snage su i ranije tragale za Vagabovim, uglavnom bez uspeha. Islamistički napadi u regionu severnog Kavkaza česta su pojava od završetka ratova koje je Rusija vodila protiv pobunjenika u Čečeniji tokom 90-tih. Cilj vođe pokreta, Umarova je uspotavljanje islamske vladavine u području celog Kavkaza. Autor: Alen Legović Odg. urednik: N. Jakovljević

