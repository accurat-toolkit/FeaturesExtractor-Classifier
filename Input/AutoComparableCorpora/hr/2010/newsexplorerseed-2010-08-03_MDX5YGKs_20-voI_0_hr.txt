»obojeni«, a francuski gospodari i očevi mahom su svima njima dali slobodu. A po navođenju jednog od gostiju, reče Bell, ti »obojeni« redovito su tražili još svjetloputnije bračne drugove s ciljem da im djeca budu posve bijele vanjštine, a oni koji su bili očigledni mulati, podmićivali su službenike da im izdaju isprave u kojima bi stajalo da su im preci bili Indijanci ili Španjolci, sve samo ne Afrikanci. Iako mu to bijaše nevjerojatno, i premda je to duboko osuđivao, massa Waller je izjavio kako je darovnicama i posljed-njim voljama mnogobrojnih bijelaca znatan broj tih »obojenih« dobio u vlasništvo barem jednu petinu sve zemlje — i njezinih robova — na Haitiju, da su praznike provodili u Francuskoj i tamo školovali svoju djecu, upravo kao bogati bijelci, štaviše, oni prezirahu siromašne bijelce. Čuvši to, Bellino slušateljstvo toliko se razveseli koliko se massino sablaznilo. — Nasmij se vi na drugo strana usta — upadne guslač — kad vi čuj što ja čuj od neko bijelo massa na ples za otmjeno društvo gdje ja nedavno sviraj! Reče da su masse zadovoljno kimali glavom raspravljajući o tome kako su siromašni bijelci na Haitiju toliko zamrzili mulate i one svijetle kao bijela kava, da su potpisivali peticije sve dok Francuska naposljetku nije donijela zakone kojima se »obojenima« zabranjuje da noću izlaze, da u crkvama sjede uz bijelce, pa čak i da nose odjeću od iste tkanine. U međuvremenu, govoraše guslač, i bijelci i »obojeni« iskaljivahu svoju uzajamnu gorčinu na pola milijuna haićanskih crnih robova. Kunta ispriča kako je u gradu slušao razgovor između bijelaca što su se smijali, i načuo tako da su muke haićanskih robova veće nego ovdje. Reče kako je čuo da su tamo uobičajene kazne da se crnce pretuče nasmrt ili da ih žive pokopaju, a da često trudne crnkinje tjeraju na rad sve dok ne pobace. Nije im kazao da je čuo za još nečo-vječnija zvjerstva, jer je smatrao da to ne bi služilo drugoj svrsi osim što bi ih zastrašilo, tako su na primjer jednom crncu čavlima prikucali ruke o zid dok ga nisu prisilili da pojede svoje uši što su mu ih odrezali; tuobabovska je žena dala odrezati jezik svim svojim robovima, dok je druga zapušila usta crnom dječaku sve dok nije umro od gladi. U smislu tako stravičnih priča u proteklih devet--deset mjeseci Kunta se nije iznenadio kad je na jednoj vožnji u grad ljeti godine 1791. doznao da je haićansko crno roblje diglo divlju, krvavu bunu. Tisuće njih je nadiralo, klalo i tuklo bijelce, odrubljivalo im glave, vadilo djeci utrobu, silovalo žene i palilo zgrade na plantažama sve dotle dok sjeverni Haiti nisu prekrile zadimljene ruševine. Prestravljeno bijelo stanovništvo, koje je uspjelo pobjeći, poče se boriti za život i vraćati udarce mučeći i ubijajući sve crnce koje bi uhvatili i, štaviše, derući 10 s njih kožu. No, ta šačica preživjelih neprekidno je jenjavala pred crnom bunom što se divlje širila, tako da koncem kolovoza ono nekoliko preostalih tisuća bijelaca bijaše u skloništima ili pak pokušavaše pobjeći s otoka. Kunta reče da nikad nije vidio tuobabe kotara Spot-svlvania tako bijesne i prestrašene. — Reko bi, oni se još više uplaši- nego kad zadnji put bila buna ovdi u Virginia — izjavi guslač. — Bilo to jedno dvije-tri godine poslije tvoj dolazak, ali još uvijek ti s nikim ne razgovara pa ja misli, ti to ne zna. Bilo to u New Wales, kotar Hanover, za vrijeme jedno Božić. Nazornik baci na zemlja mlado niger, a to niger skoč na noga pa sa sjekira na nj navale. Ali promaši, a ostalo niger navali na nazornik i tako počni njega mlati da prvo niger umiješa i spasi njemu život. Nazornik sav u krv trk po pomoć, kad uto ljuti nigeri uvati jošte dva bijelac pa ih veži. Tuklo oni nji kad dojuri velko gomila bijelac s puške. Nigeri se skloni u štagalj, a bijelci ih sa slatke riječi pokuša izmami. Ali nigeri navali s dužici od bačava i štapovi i završi to tako: dva niger bilo pogođen nasmrt, a ozlijeđen mnogo niger i bijelac. Oni postavi naoružani patroli i donesi neka novo zakoni i slično dok to ne umiri. Ta stvar na Haiti nauči bijelac pameti, jerbo oni zna isto tako dobro ko ja, cijela gomila nigeri pred njiov nos treba samo prava iskra da se ovaj čas pobune, a kad se to počni širi, da, gospodne, ovdi u Virginia budi isto ko na Haiti. Bijaše jasno da je guslaču mila ta zamisao. Kunta uskoro opazi koliko bijelci strahuju za sebe: kad god bi vozio u gradove, ili u blizinu trgovina na raskršćima, gostionica, zgrada za crkvene zborove ili na bilo koje drugo mjesto na kojem bi se oni okupljali u male uznemirene skupine, lica bi im pocrvenjela i namrgodila se kad god bi blizu njih prošao on ili kakav drugi crnac. Štaviše, i massa koji je rijetko razgovarao s Kuntom osim da mu kaže kamo želi da vozi, izgovarao je i tih nekoliko riječi zamjetno hladnije i odsječnije. Za tjedan dana straža kotara Spotsvlvania patrolirala je putovima i sve crnce koji su prolazili pitala za odredište, pregledavala im putne dozvole, tukla i zatvarala svakog za koga bi smatrala da se ponaša — ili čak da djeluje — sumnjivo. Masse iz tog područja otkazahu na 11svom sastanku veliku godišnju žetvenu zabavu robova, koja se uskoro bližila, kao i sve ostale crnačke skupove izvan njihove pripadne plantaže. Štaviše, i plesovima i molitvama robovskog sokaka na plantaži morao je prisustvovati nadzornik ili neki drugi bijelac. — Kad mene massa to rekni, kaži ja njemu, ja, tetka Sukey i seka Mandy kleči i zajedno moli Isus svako nedjelja i kad nam je prilika, al on ništa ne kaži on nas nadziri pa se mi i dalje molile! — rekla je Bell ostalim pripadnicima robovskog sokaka.

