Rukometašice Podravke Vegete u petak su otputovale u Crnu Goru, gdje će u subotu i nedjelju odigrati dvije utakmice Regionalne lige. U Podgoricu su hrvatske prvakinje stigle u poslijepodnevnim satima, a navečer su odradile trening u Dvorani Rex, na periferiji glavnog crnogorskog grada. Kapetan i posada Q 400 Bombardiera posebno su pozdravili rukometašice Podravke i zaželjeli im uspjeh u susretu s Budućnosti, koji se igra u subotu u 20 sati. - Budućnost ima snažnu ekipu i u ovom trenutku je favorit, ali mi se protiv nikoga nećemo predati. Jasno da sam igračicama ukazao da je igra protiv Trešnjevke bila nedopustiva, tako loš pristup ne može se tolerirati niti opravdati. Vjerujem da ćemo iz toga izvući pouke - istaknuo je Podravkin trener Neven Hrupec. Na gostovanje u Crnu Goru krenule su sve igračice osim ozlijeđene Marijane Tarle. Podravka će u nedjelju odraditi i gostovanje u Pljevljama, gdje će se u sklopu Regionalne lige susresti s Biserima. Povratak u Koprivnicu je u ponedjeljak. Otvaranja: 236 Komentari (0) RSS feed komentara Napišite komentar Prikaži/Sakrij formu za unos Morate biti prijavljeni da biste mogli poslati komentar. Molimo vas da se registrirate ukoliko nemate već otvoren korisnički račun.

