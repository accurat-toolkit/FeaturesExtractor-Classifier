Vatikan oštro prosvjeduje zbog odluke švedskog odbora za dodjelu Nobelove nagrade da se ovogišnji Nobel za medicinu dodijeli britanskom znanstveniku Robertu Edwardsu, koji je prije 35 godina uspješno proveo umjetnu oplodnu. Četiri milijuna djece rođeno je do sada “iz epruvete”. Većini se Nobelova nagrada za medicinu britanskom znastveniku čini ne samo očigledna i opravdana, jer je omogućila liječenje neplodnosti, nego i jako zakasnjela. Kako je moguće da Edwards tu nagradu nije dobio ranije? Evo odgovora: Katolička crkva protivi se začeću iz epruvete. Crkveni oci nazivaju Edwardsa trgovcem jajima, i osporavaju svaki korak procesa umjetne oplodnje, ali najviše se protive tome da se odvajaju kvalitetni od nekvalitetnih embrija, i da 80 posto embrija propadne u procesu umjetne oplodnje. Za Crkvu je začeće iz epruvete neprihvatljivo zbog etičkiih razloga. Kako se vidi iz objašnjenja koje je dala vatikanska udruga “Znanost i život”, razlozi su filozofski, možda prije nego teološki, intelektualno su jako zanimljivi i inspirativni. Najgori protivnik Bez komentara - Robert Edwards nije se oglasio /AP Ali, u usporedbi s dostojanstvom četiri milijuna ljudi koji su rođeni na ovaj način, ti argumenti, u očima velikog dijela javnosti, jednostavno nemaju dovoljnu težinu. Prva beba iz epruvete, Engleskinja Louise Brown, jedna je od najglasnijih zagovornika mogućnosti umjetne oplodnje. Edwards je za Katoličku crkvu jedan od najgorih protivnika jer je na temelju njegova rada omogućeno i kloniranje živih bića, kao i istraživanja matičnih stanica. Vatikan je često zbunjen i u dilemi kako prihvatiti napredak znanosti, i teško se prilagođava promjenama u društvu. Vatikan još uvijek inzistira na celibatu, dok u životu gay parovi posvajaju djecu, a dijete iz epruvete može imati jednu majku koja je dala jaja za oplodnju, odrasti u maternici druge majke i biti odgojeno od treće, pa što onda! Profesor Edwards, koji je donedavno predavao na Cambridgeu, nije komentirao kritike iz Vatikana. piše ines sabalić

