Predstavljanje će se održati u Velikoj dvorani županije, Franjevački trg Varaždin u u 19 sati Predrag Daraboš je poznati varaždinski književnik, kolumnist te radio voditelj. Osim knjiga proze napisao je i desetine članaka u književnim i znanstvenim časopisima. Također smo ga imali priliku vidjeti i kao gosta u popularnoj tv emisiji "Na rubu znanosti". O zbirci indijskih priča "Žena može više": Spolnost i duhovnost uzbudljivo su isprepletene; gotovo da i ne postoje teme koje su kroz povijest pobuđivale dublji interes ali i tragičnije opreke. U tradicionalnoj judeo-kršćanskoj kulturi seks i Bog su nespojivi dok tomu nasuprot na najljepšim stranicama indijskih svetih knjiga čitamo pohvale žovijalnom Bogu, zavodniku nevinih pastirica, kasnije istodobnom suprugu tisućama žena. Zbirka od dvadeset priča Žena može više posuđuje neke od znanih prizora razigrane duhovne erotike Indije: posrnula tantrika s permanetnom erekcijom, prostitutku prosvijetljenu mirisom tijela uspavana isposnika, mistika osuđenoga na žensko tijelo (koji se kasnije odbija vratiti u muško) ili priča o prekrasnoj udovici koja napaljenome proscu pokazuje likvidnu esenciju svoje ljepote. Sve te poznate i davno ispričane priče slave žensku erotsku energiju kao izvorište tjelesnoga i duhovnoga zdravlja. Autor zbirke nesputan je poput svojih junaka – drsko koristi elemente baštine kao temelje za moderne pripovjedne konstrukcije. Pisane lakim i jednostavnim stilom ove priče plijene pozornost duhovitim zapletima neobičnih sudbina običnih ljudi. Senzualne i ujedno misaone, one će zavesti ljepotom i prosvijetliti zaboravljenom mudrošću. Na predstavljanju knjige govoriti će: Predrag Daraboš, autor knjige Silvija Ladić Vesna Petanjek Renato Petek, urednik i izdavač Izdavač knjige je udruga Lotos 2010. godine.

