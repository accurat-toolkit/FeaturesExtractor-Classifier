Ne zna se kako je selo Bučići u novotravničkoj općini dobilo ime,ali se spominje već u Defteru iz 1528/29, u okviru nahija Lašva. Iz popisa u defteru vidi se da je u selu bilo 7 muslimanskih domaćinstava i 3 neoženjena, zatim 11 kršćanskih kuća baštine 2, a prihodi su izosili 1414 ački. Godine 1568. u Bučićima su evidentirano 37 muslimanski kuća sa baštinom neoženjeni 5 i 4 kršćanina, sve kuće sa baštinama,a da bi se do 1604. broj muslimanski kuća povećao na 48, a broj kršćanski smanjio na dvije. U opisu bosanskih spahija iz 1711. godine koji su otišli u rat protiv Rusije spominje se i neki Mehmed Ćatib (pisar) bosanskog defterdara iz sela Bučića u kojem je imao zijamet koji mu je donosio prihod od 22.150 akči. Krajem 18. stoljeća (1788. godine) Bučići se nalaze u sklopu travničke nahije. Bučići se spominju u dva navrata u travničkim sindžilima. Oba pomena vezana su za popis ostavštine poslije umrlih Kovačević Ivana, sina Matije 1836. godine i Stjepana, sina Ivanovog iz 1873. godine. U selu su imali svoje posjede i begovske porodice Muderizovića i Alagića. U selu i danas postoje njihove kule koje su pretrpjele čitav niz izmjena. Muderizovići su doselili u Travnik iz Donjeg Vakufa, gdje su se zvali Kurići. Odselili su negdje početkom prošlog stoljeća, jednim djelom u Sarajevo, a drugim u Carigrad. Njihovi kmetovi u Bučićima bili su neki Davidovići. Članovi ove porodice bavili su se liječenjem iščašeni udova i lomova kostiju. Ova vještina i znanje prenešena je sa oca na sina. Posebno interesantna ličnost iz ove porodice bio je neki Mijo Davidović koji je živio u 20. vijeku. On ni od jednog izliječenog pacijenta kome je namjestio i izlječio ruku ili nogu nije htio primiti novac ili poklon nego mu je ostavljao na dobru volju da dođe jedan dan na kopanje ili kosidbu. Inače je uvjek imao u hambaru po 30 tovara prohe koju je u slučaju nerodne godine ili stradanja uspjeva dijelio susjedima i okolnim selima besplatno za sjeme. Kula Mederizovića u Bučićima bila je na dva kata sa izbačenim čardakom na gornjem katu. Temelji su joj bili kameni a katovi od drveta. Danas od ove kule sačuvan je u autentičnom obliku samo kameni podrum koji se sastoji od dvije prostorije između kojih su naknadno probijena vrata. Na podrumu je pet orginalnih prozora. Krov joj je bio na četiri vode od šindre. U osnovi kula je pravougaonik (dimenzije 10x12m), što je u BiH rjeđi slučaj, jer je osnovica najčešće kvadrat. Kula u svako slučaju nije imala funkciju stambeno-odbrambenog karaktera, nego ishodne kuće ove bogate travničke porodice. Nažalost, pretrpjela je više drastični izmjena tako da je izgubila spomenički značaj. Alagići su dobili prezime po nekom Alagi, a ranije su se zvali Beganovići. Ovaj Alaga je bio komšija čuvenog travničkog nalbanta Mehmeda Ekića i sjedeći često kod njega u dućanu naučio je od njega potkivački zanat i osposobio se u liječenju nekih stočni bolesti. Kula njegove porodice koja se nalazi na vrhu sela Bučića također je imala istu sudbinu kao i Muderizovičevića. Pretrpjela je mnogobrojne izmjene i osim temelja sve ostalo je izmjenjeno u posljednji 50-tak godina kada su je Alagići prodali Jakici Sliškoviću. Od Jakice Sliškovića je otkupio Anto Marin koji i danas u njoj živi. Za razliku od Muderizovićeve kule ova je bila izgrađena, isključivo od kamena i imala je dva sprata. Danas ima samo jedan sprat. Prozori su joj bili na poluluk i svi su prerađeni poslije Drugog svjetskog rata. Alagići su u njoj živjeli isključivo ljeti tako da nazov kula moramo shvatiti uslovno, jer u principu bila je to samo ishodna kuća. Kada smo već kod stambene arhiktekture spomenimo da je najstarija kuća u Bučićima Mande Đaje na Imerima, ali nažalost u ruševnom stanju. Pričali su mi da je kroz polje niže sela vodio i jedan stari put kraj bučićkog grablja i da je bio dio puta Bugojno-Travnik, pa je to tzv. Henski put. U crkvenom pogledu Bučići su 1856. godine postali samostalna župa, a središte nove župe je bilo u Balićima. Za patrona župe i župske crkve koja se nalazi u selu Balićima izabran je sv. Martin. Župska crkva i stan bili su u početku smješteniu rodnoj kući fra. Marijana Šunjića koju on darova crkvi, uz samo jedan uslov da se samostan u Gučoj Gori obaveže da će uzdržavati njegovu sestru Anu do konca njena života. Kada se zbog minijaturni dimenzija pokazala tjesnom u doba župnikovanja fra. Stjepana Lučića-Jablanovića bila je izgrađena nova župna kuća 1866. godine. Spomenimo uzgred da ima mišljenja da fra. Stjepo Lučić-Jablanović spada među najbolje Franjevačke slikare, a osobito su mu uspjele slike Blažene Gospe i autoprtret rađen od slonove kosti. U vrijeme župnokovanja fra. Ante Tuzlančića u Bučićima je izgrađena crkva i prva škola na osnovu odluke Starješinstva Franjevačke provincije Bosne Srebrene, donešene u Kraljevoj Sutjesci. Prvi učitelj u ovoj školi bio je kapelan fra. Milo Ilijašević. Upravo činjenica da je ovako rano za naše prilike nastala i radila ova škola može se objasniti da su mnogi Bučićani kretali dalje i kroz trgovinu, sticali imetak i ugled, naročito u Travniku. U Bučićima se rodio 7.1.1798. godine biskup fra. Marijan Šunjić. Početne je nauke svršio u Bosni, a zatim u Mađarskoj, Rimu i Bolonji. Izmeđi svoje braće franjevaca naročito se isticao u filozofiji i teologiji. Govorio je gotovo sve glavne evropske jezike, a turskim i perzijskim služio se kao maternjim. Napiso je i više djela a među ostalim istiće se „Život svetog Biskupa fra. Augustina Miletića“. Podigao je samostan u Gučoj Gori. Kad je umro, bečki nuncije je izjavio da je bio jedan od prvih Biskupa katoličke crkve svog doba. Godine 1846. postao je provincijalom a 1854 . bosanskim biskupom. Umro je 28.9.1860. u Beču. Troškom biskupa Strossmayera, tijelo mu je balzamovano i preneseno u samostansku crkvu u Gučoj Gori. Iz popisa za 1879. godinu vidi se da su Bučići općina i da im pripadaju sela: Balići, Budušići, Bugojčići, Čakići, Čehova Duboko, Priblovići, Rankovići i Stojkovići. U Bučićima je tada bilo 28 kuća u kojima je živjelo 258 stanovnika (više su imali u bučićkoj općini od Bučića-Balići 281, Rankovići 176 i Čehova 170 stanovnika). Po popisu iz 1910. godine vidi se da se broj kuća povečao za 4 i da ih je ukupno 32, ali s nešto manjim brojem stanovnika, 153. S istim brojem kuća kao 1910, dočekali su Bučići prvi poslijeratni popis 1948. godine, ali sa znatno većim brojem žitelja 204, da bih po popisu iz 1971. u 82 domaćinstva živjelo 452 stanovnika. (Muhamed Kreševljaković: „Naselja općine Novi Travnik“)

