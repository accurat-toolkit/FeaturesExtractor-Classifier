Nagrada za lojalnost -Namjera nam je zadržati hrvatske pomorce na našim brodovima i adekvatno ih nagraditi za njihovu vjernost. Dodatno smo, uz "seniority bonus" povećali i plaće časničkog kadra za deset posto. Također, skratili smo ugovore za časnike sa šest na četiri mjeseca na brodu, čime smo i visinom plaće i trajanjem boravka na brodu dosegli sam vrh među hrvatskim brodarima, kao i svjetske standarde na brodovima za prijevoz rasutih i teških tereta. Time domaćim pomorcima nudimo iste ili čak bolje uvjete na domaćoj kompaniji u usporedbi sa stranima, kaže Banović. Za časnike Atlantske plovidbe uvedena je i jednokratna nagrada za višegodišnju plovidbu na njihovim brodovima u vidu "loyalty bonusa". Taj je bonus, ističe Banović, sastavni dio plaće, ali se akumulira do isteka trajanja ugovora koji je pojedini časnik potpisao te se potom isplaćuje jednokratno, u cijelosti. -Tako će, na primjer, zapovjedniku broda koji je potpisao ugovor na pet godina, po isteku tog vremena, ukoliko nije prekidao rad u "Atlsntskoj" te ako je svoj posao obavljao na profesionalni način, bez težih incidenata uzrokovanih njegovim postupcima, biti isplaćeno 15 i pol tisuća eura. Ako potpiše na sedam i pol godina biti će mu isplaćeno 25 tisuća eura, a nakon deset godina 36 tisuća eura. U slučaju promjene zvanja, primjerice ako je pomorac pet godina bio prvi časnik, a onda još pet godina u zvanju zapovjednika na našim brodovima, taj će mu bonus biti isplaćen kao da je svih deset godina bio zapovjednik, ide se na ono što je povoljnije za samog pomorca, kaže Banović. Sedam novogradnji Atlantska će plovidba tijekom iduće dvije godine povećati svoju flotu za sedam novogradnji, čime će prosječna starost flote sa sadašnjih nešto manje od osam godina pasti na svega četiri godine. To je, smatra Banović, dodatni adut za privlačenje i zadržavanje hrvatskih pomoraca na floti komapnije, a očito je da su u "Atlantskoj" uvidjeti da samo novi brodovi, bez iskusne i uhodane posade, neće biti dovoljni za postizanje željenih rezultata. Kako je oduvijek pa tako i danas bio osnovni motiv za bavljenje pomoračkim poslom, dobrog pomorca teško je privući, a još teže zadržati u konkurenciji brojnih stranih kompanija, ukoliko mu se ne ponude odgovarajuća primanja. -Nastojimo motivirati pomorce iz cijele Hrvatske da dođu raditi kod nas. Svi podaci o zvanjima koje tražimo, o uvjetima ugovora, primanjima kao i navedenim poticajnim bonusima mogu se pronaći i na stranicama riječkog portala za zapošljavanje pomoraca Maritime Connector, s kojim vrlo dobro surađujemo. Rijeka i okolica su nam u tom pogledu posebno zanimljivi jer je riječ o ipak daleko većem centru od Dubrovnika s velikom brojem pomoraca. Uvjeren sam da će nova, viša primanja na "Atlantskoj" i za njih biti privlačna, zaključuje Banović. Da u "Atlantskoj" ozbiljno rade na obuci i zadržavanju vlastitog kadra svjedoči i podatak da na dvanaest od ukupno devetnaest brodova njihove flote trenutačno plovi čak devetnaest kadeta palube i osamnaest strojarskih pripravnika. -Pripravnike ne ukrcavamo na brodove za teške terete i brodove u obalnoj plovidbi, ali ih zato ukrvacamo više na ostale. Nadamo se da će veći dio njih i ostati na našoj kompaniji jer je uvijek bolje imati vlastite ljude, koje ste sami odgojili, ističe Banović, dodajući kako je i sam od kadeta do zapovjednika broda, te kasnije direktora cijelu profesinalnu karijeru proveo upravo na Atlantskoj plovidbi. Vodeći brodari u dobiti Vodeće hrvatske brodarske kompanije u prvih devet mjeseci ove godine redom su poslovale s dobiti. Iako su rezultati još daleko od rekordnih godina prije izbijanja svjetske krize, ipak govore svjetsko tržište na putu oporavka. Tankerska plovidba ostvarila je dobit od 40 milijuna kuna, Atlantska 49 milijuna, Lošinjska gotovo 30 milijuna, a Uljanik plovidba oko 70 milijuna kuna PLATNA LJESTVICA BULK I HEAVY LIFT Rank Earnings up to (€) BULK HEAVY LIFT zapovjednik 8.317 8.832 upravitelj stroja 7.650 7.912 l. časnik palube 6.082 6.487 2.časnik stroja 6.082 6.160 2.časnik palube 3.949 4.197 3.časnik stroja 3.949 4.068 elektroničar 3.979 4.102 3.časnik palube 3.117 3.283 4.časnik stroja 3.117 3.177 brodski električar 2.262 2.142 glavni kuhar 2.421 2.421 vođa palube 2.218 2.368 mehaničar 2.400 2.454 vođa stroja 2.122 kormilar 1.859 1.916 konobar 2.035 2.142 mazač 1.600 mornar 1.494 1.494 pomoćni konobar 1.507 pripravnik 802 802 Trajanje ugovora za sve časnike je 4 mjeseca U primanja su uključeni seniority za staž u Atlantskoj plovidbi, doprinosi za mirovinsko i zdravstveno osiguranje te Loyalty Bonus koji je sastavni dio plaće i kao takav se akumulira i isplaćuje se sa odgodom a po isteku ugovorenog broja godina prema tablici za Loyalty Bonus priloženoj dolje. Seniority : Prima se nakon 2 godine staža u Atlantskoj plovidbi i uvećava se za sva godinu provedenu na kompaniji, a isplaćuje se kroz mjesečna primanja Pravo na Loyalty Bonus pomorac će ostvariti nakon dolje navedenog broja godina provedenih na Atlantskoj plovidbi d.d. Loyalty Bonus nakon: 5 godina 7,5 godina 10 godina Loyalty Bonus kao mjesečni iznos.

 ZAPOVJEDNIK 15.500 € 25.000 € 36.000 € 480 € l. ČASNIK PALUBE 12.000 € 20.000 € 29.000 € 387 € 2. ČASNIK PALUBE 8.500 € 14.500 € 21.500 € 287 € 3. ČASNIK PALUBE 6.000 € 11.000 € 17.000 € 227 € UPRAVITELJ STROJA 14.500 € 23.500 € 33.500 € 447 € 2. ČASNIK STROJA 12.000 € 20.000 € 29.000 € 387 € 3. ČASNIK STROJA 8.500 € 14.500 € 21.500 € 287 € 4. ČASNIK STROJA 6.000 € 11.000 € 17.000 € 227 € Napomena: Loyalty Bonus se isplaćuje pomorcu jednokratno po isteku ugovorenog broja godina, tj. nakon 5 godina, 7,5 godina ili 10 godina. Po isteku jednog ugovorenog perioda pomorac može potpisati novi Loyalty Bonus. Loyalty Bonus se isplaćuje neovisno o redovnim primanjima i nije njihov sastavni dio već je zasebna cjelina za isplatu..

 Iznos Loyalty Bonusa smatra se kao mjesečni iznos koji se akumulira i pomorac ga prima jednokratno nakon ugovorenog broja godina, a prema priloženoj tablici 'Loyalty Bonus' Izvor: NoviList.hr; Marinko Glavan 17.11.2010

