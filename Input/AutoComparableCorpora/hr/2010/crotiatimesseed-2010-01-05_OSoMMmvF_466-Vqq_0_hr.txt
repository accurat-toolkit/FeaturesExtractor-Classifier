Ivo Sanader izbrisan je iz članstva Hrvatske demokratske zajednice, potvrdila je to na konferenciji za novinare predsednica stranke Jadranka Kosor.

 Bivši premijer: Prihvatam odluku stranke.

 Sastanku vrha vladajuće stranke koji je trajao do večernjih sati u ponedjeljak nije prisustvovo Sanader, a Luka Bebić se pojavio u popodnevnim časovima.

 Pominje se i izbacivanje Maria Zubića, dok je za predsjednika Sabora koji je javno stao na stranu Ive Sanadera u nedjelju, Šeks rekao da ima pravo na svoje mišljenje Predsjednica HDZ-a Jadranka Kosor na konferenciji za novinare izjavila je da je 16 članova glasovalo za izbacivanje, protiv su bili Bebić, Zubović i Polančec, a suzdržani Matković i Selem. Prema statutu HDZ-a počasni predsjednik uživa doživotnu funkciju. Ipak, čini se da je Vladimir Šeks, HDZ-ov pravni stručnjak, iznašao način kako zaobići statut HDZ-a i izbrisati Sanadera iz članstva. Kosor je na početku konferencije za novinare izjavila kako uže vodstvo stranke u sastavu predsjednica, zamjenik, šest potpredsjednika i glavni tajnik, koje je izabrano na Općem saboru ima puni legitimitet za donošenje odluka te da su jednoglasno odlučili da je HDZ-u nanesena golema šteta te su Predsjedništvu predložili brisanje Sanadera iz članstva stranke. Kosor na sastanku sa Bajićem i Karamarkom Predsjednica hrvatske Vlade, Jadranka Kosor u večernjim je satima u ponedjeljak stigla u sjedište Vlade na Markov trg. Ondje su već ranije stigli ministar unutarnjih poslova Tomislav Karamarko i glavni državni odvjetnik Mladen Bajić, no premijerka nije odgovorila na novinarski upit zbog čega su i oni došli u Banske dvore. Kako ni Karamarko ni Bajić nisu bili raspoloženi za izjave prilikom dolaska u Vladu, o temi njihovog vjerojatnog sastanka može se samo nagađati, no može se slobodno reći da takvi sastanci nisu uobičajeni. Znakovito je i to da se premijerka sastaje sa čelnim ljudima istražnih organa na dan kada je iz stranke izbačen bivši premijer kojega se dovodi u vezu s brojnim aferama. "Jutros se sastalo uže vodstvo stranke i svi smo se složili u jednom: da je HDZ-u nanesena nepopravljiva šteta, prvi put u povijesti prekršen je presedan. Nakon tog sastanka stigli su predsjednici županijskih organizacija HDZ-a te je jednoglasno zaključeno da je jučerašnji sastanak i pressica neviđeni presedan, te da je stranci nanesena velika šteta, među članove je unesena uznemirenost i paralelizam koji se vodio ovih šeset mjeseci vodio je u raskol HDZ-a", rekla je Kosor. "Ovo što se dogodilo moglo je dovesti do rušenja Vlade i zaustavljanja pregovora s Europskom Unijom, što ne možemo dopustiti. Kad bi se raskolio HDZ i partneri, to bi bilo naginjanje u prijevremene izbore i moglo bi se završiti tek za šest mjeseci. Bilo bi to nepovratno izgubljeno vrijeme", rekla je Kosor obrazlažući razloge Sanaderova brisanja iz članstva. Kosor je zatim rekla kako su pozvali tada i zastupnike koji su jučer prisustvovali Sanaderovoj pressici a svi su ustvrdili kako nisu znali za motiv i da će biti kulisa svemu tome što se događalo, te da su znali da ne bi niti došli. Kažu i kako nisu točno niti znali kamo idu već da im je rečeno da će biti navođeni kada stignu u Zagreb. "To što je Sanader učinio štetno je i opasno za stranku! Da nismo ovo učinili ne bi se znalo tko vodi HDZ, a tko vodi državu! I Sanaderu sam rekla: nitko ne može otići, a da ostane! Rekao je da ide i sada, nakon šest mjeseci i krvavih odluka koje smo donijeli, kaže: Sad se ja vraćam. E, pa to tako ne može", rekla je Jadranka Kosor. Premijerka je kazala i kako su svi poštovali Sanaderovu odluku kad je kazao da odlazi, ali kako se "nisu dogovorili" da će se i vratiti: "Nakon šest mjeseci i nakon krvavih odluka, koje će nas jednog dana koštati i zdravlja i sveg ostalog, on je rekao da se vraća. Tako se nismo dogovorili. Definitivno ne mogu i neću voditi stranku i Vladu na taj način da ja nosim odgovornost, a netko drugi vuče poteze". "O razlozima povratka morate pitati njega, a rekao ih je i jučer na pressici. Rekao je da smo trgovali teritorijem, da loše vodimo stranku i da je rezultat Andrije Hebranga na izborima bio katastrofalan", navela je Kosor, koja je još jednom istaknula kako HDZ u drugom krugu predsjedničkih izbora nema svog kandidata, prenosi portal Index.hr. Vladimir Šeks za Novu tv je rekao da je Sanaderov istup u nedjelju bio nepodobni puč. Tek nakon što je premijerka Jadranka Kosor javnosti priopćila odluku predsjedništva HDZ-a o isključivanju iz stranke njenog počasnog predsjednika Ive Sanadera, on je odluku prihvatio mirno. "Prihvaćam odluku Predsjedništva stranke ukoliko je to za dobrobit HDZ-a", izjavio je u ponedjeljak za Hinu bivši premijer i počasni predsjednik HDZ-a Ivo Sanader. Iako je za sada iz stranke izbačen samo Sanader, nije isključeno da će tijekom sljedećih dana istim putem krenuti i još neki članovi HDZ-a koji su se u nedjelju stali uz bok sada već bivšem počasnom predsjedniku. Među najčešćim kandidatima za izbacivanje spominjao se predsjednik Sabora Luka Bebić koji je u ponedjeljak glasao protiv izbacivanja Sanadera iz HDZ-a. Međutim, to je na HTV-u opovrgao Vladimir Šeks koji je rekao da je Bebić istakao svoje mišljenje na što ima pravo. U ponedjeljak ujutru, dan nakon najave bivšeg premijera Ive Sanadera da će se ponovo akttivirati u politici, u središnjici HDZ-a sastao se vrh te stranke ali bez Ive Sanadera i Luke Bebića. Na sastanku su se pojavili Jadranka Kosor, Vladimir Šeks, Darko Milinović, Božidar Kalmeta i Andrija Hebrang koji je ponovio da je ljut na Sanadera. „Ljut sam na Sanadera jer se protustatutarno ne smije raditi ni u jednoj organizaciji. Trebao je reći što mu je na duši, onda bismo sazvali Predsjedništvo i rekli što imamo za reći”, izjavio je Hebrang. U Statutu HDZ-a stoji kako opći Sabor stranke nakon izbora na razini države provodi raščlambu o postignutom izbornom uspjehu HDZ-a uspoređujući ga s rezultatom drugih stranaka pa bi to mogao biti povod za prijevremene unutarstranačke izbore. HDZ-ov Sabor bira i razrješuje predsjednika HDZ-a na prijedlog 400 nazočnih izaslanika, a zamjenika na prijedlog 300 izaslanika, i to većinom od svih koji pristupe glasanju, piše Novi list.

