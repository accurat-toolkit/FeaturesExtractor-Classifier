U globalnim razmjerima, akcija Sat za naš planet, koja je već počela u najistočnijim krajevima, uključuje: • 125 zemalja i teritorija na svih sedam kontinenata pripremaju se za povijesnu manifestaciju akcija za klimu • 1274 znamenitih objekata ugasit će svjetla za Sat za naš planet Od favela Rio de Janeira do brežuljaka Los Angelesa, stotine milijuna ljudi iz svih dijelova društva is a svih strana svijeta okupit će se u trenutku bez presedana, trenutku slavlja i kontemplacije o onome što je zajedničko svakoj osobi na našem planetu – o samom planetu Zemlji. U tom će događaju ove godine sudjelovati 56 glavnih gradova država te osam od 10 najnapučenijih metropolitanskih područja ovog planeta; među najistaknutijim gradovima svijeta koji sudjeluju nalaze se: • Peking • London • New York • Pariz • Moskva • Tokio • Berlin • Rim • Stockholm • Kairo • Washington DC • Rio de Janeiro • Dubai • Mexico City • Sydney • Delhi • Singapur • Toronto • Kopenhagen • Manila • Istanbul • Nairobi • Bangkok • Los Angeles • Barcelona • Hong Kong • Buenos Aires • Cape Town ... ali i Davis Station na Antarktici Velike piramide i Sfinga u Gizi, najmoćniji simbol jedinstvenog djelovanja ljudi antičkog svijeta, predvode popis od 1274 čuda koja je napravio čovjek i prirodnih čuda oko kojih će se diljem svijeta pogasiti svjetla. Među njima su i • Zabranjeni grad u Pekingu • Eiffelov toranj i Arc de Triomphe u Parizu • Empire State Building u New Yorku • Buckhingham Palace i Big Ben u Londonu • Brandenburška kapija u Berlinu • Akropola u Ateni • Fontana di Trevi i Koloseum u Rimu • Vodopadi Victoria u Zimbabveu • Memorijalni centar za mir u Hirošimi • Golden Gate Bridge u San Franciscu • Sydney Harbour Bridge i Opera House • Las Vegas Strip • India Gate i Red Fort u Delhiju • Dvorac u Edinburghu • CN Tower u Torontu • Burj Khalifa u Dubaiju (najviša zgrada na svijetu) • Stadion Millennium u Cardiffu • Bosporski most u Istanbulu • kip Krista Spasitelja u Rio de Janeiru • Table Mountain u Cape Townu • Londonsko Oko • Stadion Ptičje gnijezdo u Pekingu • Kuwait Towers • Merlion u Singapuru • Anđeo neovisnosti u Mexico Cityju • slapovi Nijagare u SAD • Tapei 101 • Katedrala Sv. Pavla u Londonu • Toranj Sears u Chicagu • Velika palača u Bangkoku Snažna je osnova globalne poruke nade i akcije činjenica što je Sat za naš planet otvoren projekt: • Sat za naš planet ima više od dva milijuna prijatelja u elektronički povezanim društvenim mrežama • Diljem svijeta prikazuju se hiljade videa Sata za naš planet; službeni video Sat za naš planet trenutno se prikazuje otprilike svake četiri sekunde na http://www.youtube.com/watch?v=FclcMfzjwug • Sat za naš planet je među 10 najviših trending topics na Twitteru diljem svijeta • Termin "Sat za naš planet" ("Earth Hour") pojavio se u posljednja 24 sata više od 30 milijuna puta "Bilo da se pridružite svojoj zajednici na trgu, i promatrate kako se gase gradska svjetla, ili da priredite druženje u krugu prijatelja uz gašenje svjetala, potičem svakoga širom svijeta da bude dio ove povijesne prigode. Ugasite svjetla, slavite planet, uživajte u ovom trenutku i pokažite svijetu što se može učiniti", rekao je Andy Ridley, izvršni direktor i jedan od utemeljitelja akcije Sata za naš planet. O Satu za naš planet Sat za naš planet je globalna inicijativa WWF-a vezana uz promjene klime. Pozivamo pojedince, poslovne subjekte, vlade i zajednice da isključe svjetla na jedan sat u subotu, 27. ožujka u 20:30 sati i tako izraze podršku akciji promjene klime. Taj je događaj započeo 2007. u Sydneyu, kada je dva milijuna ljudi isključilo svjetla. Godine 2008. sudjelovalo je više od 50 milijuna ljudi diljem svijeta. Sljedeće, 2009. godine broj sudionica i sudionika je porastao na više stotina milijuna; sudjelovalo je 4159 gradova, mjesta i općina u 88 zemalja, te mnogi među najpoznatijim svjetskim znamenitostima. O WWF Svjetski fond za prirodu (World Wide Fund for Nature – WWF) jedna je od najvećih i najcijenjenijih neovisnih organizacija za očuvanje prirode na svijetu. WWF uživa podršku gotovo pet milijuna ljudi i ima aktivnu mrežu organizacija u više od 100 zemalja diljem svijeta. Misija WWF-a jest zaustaviti uništavanje prirodnog okoliša na Zemlji i izgraditi budućnost u kojoj će ljudi živjeti u skladu s prirodom, čuvajući svjetsku biološku raznolikost, osiguravajući održivu uporabu obnovljivih prirodnih izvora te promovirajući smanjenje zagađenja i rasipničke potrošnje.

