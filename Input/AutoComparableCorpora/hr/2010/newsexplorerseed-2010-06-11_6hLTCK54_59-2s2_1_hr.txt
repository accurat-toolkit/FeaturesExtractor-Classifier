Autor: Miroslav Kuskunović Objavljeno: 16.06.2010 Rajićev je koncept osvojiti cijeli proces - od proizvodnje jabuka, preko hladnjača, do trgovine Zagreb - Luka Rajić, bivši vlasnik najveće hrvatske mljekare Dukat, priprema veliku investiciju u poljoprivredu, točnije u deficitarnu voćarsku proizvodnju. Iako u Rajićevoj tvrtki još uvijek ne žele potvrditi jesu li pregovori o kupnju oko 170 hektara voćnjaka na području Sisačko-moslovačke županije završeni, iz nekoliko nam je izvora potvrđeno da je Rajić pred ulaskom u ovaj profitabilan biznis. VEZANE VIJESTI Vijesti Jedan od najvećih domaćih stručnjaka za voćarstvo, Frane Ivković, potvrdio nam je kako je za Rajića procijenio vrijednost tri voćnjaka na području županije, a ako Rajić ponudi dobru cijenu sadašnjim vlasnicima, za to bi mogao “iskeširati” sedam milijuna eura. Novi projekti Postane li Rajić vlasnik 170 hektara rodnih jabuka, u startu će postati drugi najveći voćar - iza Ivice Todorića, čiji Agrokor već sada ima 300 hektara pod jabukama. “Tvrtka Lura ulaganja od svog osnutka 2006. godine bavi se istraživanjem i pronalaskom novih koncepata i projekata na hrvatskom tržištu. Jedan takav novi potencijalni projekt je i mogućnost sudjelovanja na domaćem i inozemnom tržištu voća i povrća kroz tvrtku Lura voće”, rečeno nam je iz Rajićeve kompanije. Objasnili su tek da im je osnovni koncept usmjeren prema cjelokupnom procesu od proizvođača do trgovine. Uvozimo 20.000 tona Frane Ivković kaže kako je stanje u usitnjenoj voćarskoj proizvodnji Hrvatske danas takvo da je svaki voćar za dobru cijenu spreman prodati svoj voćnjak. Hrvatska za svoje potrebe još uvijek uvozi ogromne količine jabuka, između 15.000 i 20.000 tona. Godišnje se voća uveze za 180 milijuna eura, dok naš izvoz ne prelazi 20 milijuna eura, kaže Ivković koji smatra kako bi ulazak Rajića u voćarstvo dao poticaj da i drugi krenu u ovu proizvodnju. Hrvatskoj je potrebno još 1000 hektara nasada jabuka, zaključuje Ivković. Najveći voćari Ivica Todorić, Agrokor -300 hektara Luka Rajić (ako kupi voćnjake) - 170 hektara Marjan Filipović, Finvest Corp - 100 hektara (planira sadnju do 500) Tomislav Peraić, Fragaria - oko 100 hektara Broj preporuka: 3 Objavi na Facebooku Više o... FACEBOOK KOMENTARI

