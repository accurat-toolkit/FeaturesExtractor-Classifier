Nakon terorističkih napada od “11. rujna“ (2001.) na Twinse u njujorškoj četvrti na otoku Manhattan, gdje se nalazi i Wall Street, ubrzala se dinamika svjetske gospodarske i političke krize, i ratova: Napad na Afganistan u listopadu 2001. godine i rat koji se od tada protiv pobunjenika (talibana) vodi u toj srednjoazijskoj zemlji, napad, invazija i okupacija Arapske Republike Iraka u ožujku 2003. (Sveta Stolica je bila izričito protiv rata Zapada protiv Iraka) i rat koji se od tada protiv pobunjenika vodi u Mezopotamiji, u kojemu je poginulo preko 100 tisuća Iračana i 4.400 američkih vojnika (više poginulih Amerikanaca nego prilikom terorističkih napada od “11. rujna“), zatim ruski napad na Gruziju u kolovozu 2008. godine, politički motivirani smrtonosni atentat na vođu pakistanske oporbe Benazir Buto koja se vratila iz britanske emigracije, državni udar u Pakistanu (smjena demokratskog predsjednika Mušarafa), kao i državni udar 2010. u Kirgistanu (izazvan od ruske tajne službe) i nemiri koji od tada vladaju u toj srednjoazijskoj zemlji i bivšoj sovjetskoj republici (mirovni izaslanik na rusku zamolbu je u Kirgistanu bivši predsjednik RH, Mesić), zatim, kriza oko iranskog nuklearnog programa i nemiri u Islamskoj Republici Iran (izazvani od zapadnih tajnih službi povodom krivotvorenja izbora u Islamskoj republici Iran) i predstojeći napad Zapada (NATO) na Iran, bliskoistočna palestinsko-izraelska kriza, kao i svjetska financijska kriza iz 2008. godine, izazvana od strane anglo-američkih vlasnika krupnoga kapitala (banaka), koja je izazvala krizu u Sjedinjenim Američkim Državama i Europskj uniji, i teroristički napadi u Madridu 2003. i Londonu 2005. kao i drugdje u svijetu (Bali, Kenija, Jemen itd.) U ratu u Afganistanu protiv talibana na Hindukušu sudjeluju i hrvatske postrojbe, što je izgleda postala tradicija da hrvatski vojnici ginu na svjetskim ratištima od Prvog svjetskog rata kada je za interese stranog imperija (Austro-Ugarske) poginulo 70 000 hrvatskih vojnika, preko Drugog svjetskog rata i sudjelovanja oružaih snaga N.D.H. na istočnom bojištu, u Staljingradu i drugdje gdje je poginulo 10 tisuća hrvatskih vojnika. Srećom, do sada u Afganistanu nije poginuo niti jedan pripadnik Vojne policije Hrvatske vojske ali je pitanje, za čiji interes su predsjednik Republike Hrvatske i Hrvatski sabor poslali HV u Afganistan? Službeno objašnjenje iz Sjevernoatlantskog saveza (NATO), vlade SAD i sa Pantovčaka i Trga sv. Marka je da su hrvatski časnici i vojnici angažirani u Afganistanu radi uspostave demokracije u toj zemlji koja nema demokratsku tradiciju zapadnog tipa nego plemenske skupštine na principu vođe. Kako demokracija funkcionira u Afganistanu vidjelo se kada su u korist dotadašnjeg predsjednika Karzaia krivotvoreni izbori, i to krivotvorenje je Zapad blagoslovio, dok se licemjerno predbacuje iranskoj vladi da je krivotvorila izbore u svojoj zemlji, i financijski, medijski i obavještajno podupire oporbu revolucionarnome režimu mula u Teheranu. Demokracija se u Afganistanu očituje i tako što afganistanske žene imaju manja prava od deve, a pedofilija je sastavni dio plemenskog društva, i to sve u nazočnosti Zapadne vojske koja je tamo tobože radi uspostave i zaštite demokracije, slično kao i u Iraku, s tim da Irak ima svjetske zalihe nafte, za razliku od Afganistana, ali nije u tome poanta nego u tome da je Afganistan središnja strataška točka Novog Puta svile koji gradi vlada Sjedinjenih Američkih Država, koji vodi u susjedne zemlje, među njima Iran, ali i druge susjedne zemlje, naftom i plinom bogate bivše sovjetske republike, danas nezavisne države Uzbekistan, Turkmenistan, Tadžikistan i Kirgistan, tako da je Afganistan odskočna daska do tih susjednih zemalja. Geo-strateški značaj Afganistana uočili su još u 19. st. britanski lordovi ali su se morali zbog oružanog narodnog otpora britanskoj okupacijskoj vojsci povući podvijena repa, da bi poslije i Sovjeti (velikoruski komunisti) nakon povijesnog poraza Crvene armije 1988. morali dići sidro u Kabulu i zemlju prepustiti drugim “hrabrim” svjetskim silama koje živote svojih vojnika žrtvuju radi privatnog profita. Čovjek bi pomislio da bi nazočnost Zapadne vojske u Afganistanu mogla barem poslužiti za suzbijanje najveće svjetske proizvodnje opijuma, derivata heroina, i tako suzbiti ilegalnu trgovinu nedozvoljenim opojnim sredstvima (drogama) u Europu, ali upravo suprotno, njemački general Bundeswehr-a i zapovjednik NATO-snaga u Afganistanu je naglasio da NATO nema mandat za suzbijanje proizvodnju i trgovinu drogom, iako su im polja maka ispred nosa, a profit od toga ubiru i talibani, tako da se dijelom financiraju iz ilegalne trgovine drogom, s tim da polja maka služe i za destabilizaciju komunističke Kine i Ruske Federacije gdje odlazi dobar dio afganistanske droge. Svakodnevno u zapadnim gradovima djeca i odrasli ovisnici masovno umiru od droge koja dolazi iz Afganistana. Međutim, to vlasnike anglo-američkih naftnih tvrtki ne zanima, jer važno je nešto sasvim drugo, a to je profit izražen u novcu, u U.S. dolarima. Anglo-američke tvrtke kroz veletrgovinu naftom zarađuju toliko da šteta koja je 2010. nastala eksplozijom platforme-naftne bušotine u Mexičkom zaljevu ispred obale savezne američke države Louisiane, kada je došlo do najveće naftne katastrofe odnsno najvećeg onečišćenja okoliša u povijesti, nastala šteta u iznosu od preko 30 milijardi U.S.$ predstavlja za britansku naftnu tvrtku BP otprilike vrijednost salvete koja se koristi prilikom brisanja stola od prolivene kave. Buduće obitelji hrvatskih žrtava u Afganistanu moći će žalopojke upućivati predsjedniku Republike i Hrvatskom saboru, kao i naftnim tvrtkama poput Shell (Royal Dutch Shell) ili Exxon Mobile, čiji je vlasnik Rockefeller, jer zbog interesa anglo-američkih naftnih tvrtki se i vode ratovi u Afganistanu i Iraku. Te privatne interese štiti (očito dobro podmazana) vlada SAD na čelu sa State Departmentom i britanska vlada, uz svoje moćne tajne službe (Shell i BP su britanske naftne tvrtke u privatnom i vlasništvu saveza engleskih industrijalaca i britanske države i krune). Rockefelleri su davno rekli javno da ih interesi Sjedinjenih Američkih Država uopće ne zanimaju, naprotiv, rekli su da oni Sjedinjenim Američkim Državama nisu ništa dužni. To bi bilo točno da nisu varali i prevarili američku vladu početkom 20. st. kada su preko rupa u zakonu osnivali zaklade preko kojih su prali novac i izbjegavali plaćanje velikog poreza od proizvodnje i prodaje nafte; u međuvremenu su oprani novac uložili u bankarstvo i druge industrijske grane, i većinu proizvodnih pogona (tvornice itd.) premjestili iz SAD I Velike Britanije u inozemstvo, većinom u Aziju gdje je jeftinija radna snaga nego u Sjedinjenim Američkim Državama i Europskoj uniji. David Rockefeller objavio je u knjizi Memoirs slijedeće: “Neki čak vjeruju da smo dio tajne grupe koja radi protiv najboljih interesa Sjedinjenih Američkih Država, karakterizirajući mene i moju obitelj kao ‘internacionaliste’ i da s drugima u svijetu surađujemo u uroti da bismo izgradili čvršću globalnu političku i ekonomsku strukturu, ako hoćete – jedan svijet. Ako je to optužba, kriv sam i ponosim se time“. Izvor: Hrvatsko pravo online od 23. 4. 2010. članak “Nova utopija”. Što se tiče hrvatskog angažamana u Afganistanu, hrvatske snage su tamo bile u vrijeme kada Hrvatska uopće nije bila članica NATO-saveza, dok Slovenija koja je prije Hrvatske postala članica nije u Afganistan poslala svoje postrojbe. To puno govori o hrvatskoj vladi, predsjedniku i Hrvatskom saboru s kojom lakoćom, bez ikakve protuusluge od Zapada, žrtvuju svoje ljude koje taj isti Zapad optužuje za ratne zločine i udruženi zločinački pothvat u Oluji 1995. (To je rijetkost u povijesti, ako se ikada uopće takvo što dogodilo, da se saveznika, čiji ljudi su spremni ginuti za NATO, optužuje za zločine, u ovom slučaju nad Srbima odnosno u krivnji izjednačuje sa srpskim agresorom i okupatorom.) Kad se čitaju izvješća Europske komisije o visokom stupnju političke korupcije u Hrvatskoj, i nefunkcioniranju pravne države (što hrvatski građani znaju i bez izvješća Europske komisije) te o manjku demokracije, slobode medija i ljudskih prava, najkasnije od 2005. godine kada su počeli pristupni pregovori Zagreba i Bruxellesa o učlanjenju RH u EU, s tim da izvješća do danas nose negativan pečat, a jadranska Republika Hrvatska primljena 2009. u članstvo Sjevernoatlantskog saveza NATO godine 2009., onda se postavlja opravdano pitanje: Kako je Republika Hrvatska mogla unatoč manjku demokracije, ljudskih prava i slobode medije, te nefunkcionirajućoj pravnoj državi, postati uopće članica Natopakta, s obzirom da statut Sjevernoatlantskog saveza propisuje da neka zemlja može postati članicom samo ako je demokratska i pravna država odnosno ako se poštuje demokracija i pravni poredak!? Jesu li to zapadne vlade podmitile (i ucijenile) hrvatsku vladu radi ”viših” interesa koji nemaju veze s hrvatskim interesima? Je li Zapad na vlasti u RH drži bivše komuniste zato da bespogovorno potpisuju sve što im se stavi pod nos i na stol, da Zapadu rasprodaju sve ekonomske i prirodne resurse Hrvatske? Kako jedna ruka drugu mije, tako su izgleda bivši komunisti, partizanski komunistički ratni zločinci, i udbaški zločinci pošteđeni crvenog Nürnberga za razliku od komunista u Kambodži, jer umjesto pravne države funkcionira politička podobnost u Hrvatskoj kao najviši kriterij iznad bilo kojega kriterija pravne države jer nema procesuiranja komunističkih zločinaca, niti lustracije onih komunista koji su u socijalizmu totalitarne Titove Jugoslavije kršili ljudska prava, naprotiv, predsjednik Republike, Hrvatski sabor i vlada Republike Hrvatske vode unazad 10 godina neokomunističku politiku koja zrcali svu bijedu eks-komunista, naime, nisu nacionalisti pokrali i uništili hrvatsko narodno gospodarstvo nego bivši komunisti, socijalistički direktori i udbaši su u hrvatskoj tranziciji iz komunizma u demokraciju i kapitalizam postali kapitalisti, pri čemu su izdali sve ideale Oktobarske revolucije, i svog Karla Marxa, dok agitacijski propagandni aparat bivših komunista (titoista) trubi o navodnoj opasnosti od “hrvatskog nacionalizma” i “neofašizma”; ideološom propagandom o lažnom titoističkom antifašizmu, koji je bio ništa drugo nego totalitarni komunizam, sramotna vlast u Hrvatskoj prikriva sve svoje moralne političke posrtaje, vanjskopolitičke neuspjehe, i pljačku, izazvana Zakonom o pretvorbi i privatizaciji kojim je hrvatski narod opljačkan temeljitije nego u velikosrpskoj agresiji i mongolskoj najezdi zajedno; kao da su skakavci poharali cijelu zemlju! Pročitajmo što piše neslužbeno glasilo vlade Sjedinjenih Američkih Država povodom zapadne financijske krize koja je izbila godine 2008. zbog pohlepe anglo-američkih vlasnika i managera banaka kojima je prijetio odlazak u stečaj zbog izdavanja bezvrijednih vrijednosnih papira što je zbog njihove sanacije novcem poreznih obveznika povećalo ionako visoki dug Sjedinjenih Američkih Država i izvozni deficit prema (komunističkoj) Kini koja je otkupljivala državni dug Sjedinjenih Američkih Država: „... Ako više ne žele naše dolare i dužničke mjenice, možda žele nekoliko atomskih bombi?...“ Izvor: The Washington Post od 13. 7. 2007. Ako to nije prijetnja ratom odnosno nuklearnim holokaustom, onda ništa na svijetu nije prijetnja, a kamoli prijetnje revolucionarnog Irana prema Židovima i Državi Izrael. Zašto se nakon pada Berlinskog zida gine uzduž povijesnog (trgovinskg) Puta svile, euro-azijske ceste kojom je nekoć putovao Marko Polo na putu za Kinu? Ozbiljan odgovor na pitanje - zašto se gine uzduž Puta svile – dao je geo-politički strateg iz “Davis Institute for International Studies” iz fonda “Heritage Foundation” u Sjedinjenim Američkim Državama, Ariel Cohen, koji je već u srpnju godine 1997. objavio svoj članak pod zanimljivim naslovom “Novi put svile”. Odgovor na pitanje je: Zato što to povećava ekonomski prosperitet Sjedinjenih Američkih Država. Potrebno je (po Arielu Cohenu) osigurati adekvatni prilaz kavkaskim i srednjo-azijskim rezervama nafte i plina, čime S.A.D. postaju, post-sovjetskim geo-strateškim prostorom, bogat resursima, neovisne od prirodnih bogatstava nesigurnog (neuralgičnog) Bliskog istoka. Američki političari sa rezervom gledaju na stvaranje novog ruskog imperija, a na Iran se u Sjedinjenim Državama gleda sa aspekta utjecaja revolucionarnog islamskog režima na srednjo-azijske muslimanske zemlje koji bi mogao poremetiti američke planove. Goran Jurišić, Zagreb - nastavlja se

