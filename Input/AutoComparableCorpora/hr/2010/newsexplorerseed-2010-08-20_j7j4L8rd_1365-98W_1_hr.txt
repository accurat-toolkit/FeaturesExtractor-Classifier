Šahovski klub za rad s mladima „Ivan Dvoržak“ Rovišće-Zrinski Topolovac Brzopotezni serijal „Gospodari mjeseca“ Turnir br. 78 „Gospodar srpnja 2010.“ Rovišće, 23. 07. 2010. Kad događaji u nama požure… e znam koliko je to blagodat ili prokletstvo što živimo u ovako nemirno i dinamično doba. Tek nam se torbe umire i počinu od jednog šahovskog putovanja, a ono se sprema drugo, pa treće i dalje još. Ljeto 2010. nevidljivom rukom u nama lista kalendare, osobne, poslovne, šahovske… Veliko je umijeće ne pogubiti nit sadašnjosti u toj žurbi, ne osvrnuti se ponekad i ne zapitati: Nije li sve ovo nekimčudom već jednom negdje bilo? Ništa u toj divotnoj mijeni našeg svijeta i vijeka nije posve sigurno i sve je poput varke… Što god duboko udahnemo, zaustavimo u sebi i pokušamo preoteti prolaznosti, već nam prvim idućim korakom nekamo izmakne. To u nama žive mora i dubine, naša sjećanja i sjećanja nekih naših drevnih što im ne znadosmo ni ime. ipak, nema nam druge nego koračati i slijediti vijugave tragove sudbinske mašte, živjeti živote, podizati djecu i građevine, pohađati arene i hramove,činiti male i velike osobne izbore, spoznavati istine i putovati dalje, vjerni i nevjerni, logični i praznovjerni, čas pomalo umorni, a čas prepuni divne životne energije. Nitko od nas nije slučajno ovdje, pa tako valjda i naše želje i naumi, uspjesi, sreće i neuspjesi. Da toga nema bilo bi nam gore nego šumskoj zvjeradi. N

