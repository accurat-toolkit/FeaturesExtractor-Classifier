08/07/2010 U Beogradu su se čak i oni koji se nikad ranije nisu kladili sjatili kako bi okušali sreću. Bojana Milovanović iz Beograda za Southeast European Times - 08/07/10 Eliminacija Srbije iz Svjetskog kupa nije ublažila kladioničarsku groznicu. [Nikola Barbutov/SETimes] Svjetski kup se bliži završnici i navijači će se vratiti svakodnevnom životu. Međunarodno natjecanje već tjednima mnoge velik dio dana drži prikovanima za TV ekrane. U Beogradu je to, kao i u mnogim drugim dijelovima regije, povećalo i promet na kladionicama. "Svi se klade, muškarci i žene, mladi i stari. Od početka Svjetskog kupa vlada opća euforija", rekla je za SETimes zaposlenica u kladionici, koja se predstavila kao Ivana. Najviše je oklada bilo prije susreta u kojima je igrala Srbija, objasnila je. "Jedan mi je klijent rekao kako je podigao zajam da bi se kladio na pobjedu Srgije protiv Ghane. Pozajmio je 500 eura od banke i izgubio, a njegova supruga ne zna za to", rekla je. Neki su bili manje patriotski nastrojeni, te su se prošlog mjeseca kladili kako će Srbija izgubiti od Njemačke, no bili su zatečeni ishodom. "U ovom Svjetskom kupu nema favorita, budući da je bilo velikih iznenađenja", rekla je Ivana. Milena, mlada žena koju smo zatekli u kladionici, reklaje kako uplaćuje okladu za prijatelja. "On radi i ne može stići ovamo na vrijeme kako bi uplatio okladu. Jednom je izgubio 30.000 eura, ali još mu nije dosta", rekla je. Pomno proučavajući liste i oklade, drugi nam se posjetitelj, Rade, povjerio kako se svakodnevno kladi i u prosjeku zarađuje oko 10 do 20 eura na dan. "Svakodnevno sam se kladio i prije Svjetskog kupa, a sad naprosto ne mogu propustiti nijednu utakmicu", rekao je za SETimes. Drugi klijenti, poput Dragana, kažu kako ih je ozračje Svjetskog kupa potaklo da se okušaju u klađenju. "Nikad se ranije nisam kladio, ali svi moji prijatelji se klade", rekao je. "Malo ću uložiti. Ako dobijem - odlično, a ako izgubim - nije važno." Slični članci Loading Zoran se također kladi i kaže kako je izbjegavao kladiti se na utakmice Srbije. "Nadmašimo nemoguće protivnike i gubimo od onih za koje smo sigurni kako ih možemo pobijediti", rekao je. "Bio sam siguran kako ćemo pobijediti Australiju i plasirati se u drugi krug", dodaje drugi klijent, Petar. "Hvala Bogu da nisam mnogo uložio. Više žalim zbog poraza Srbije nego zbog izgubljenog novca", rekao je. Srbija je eliminirana u prvom krugu Svjetskog kupa, ali Ivana kaže kako zanimanje za klađenje nije opalo. "Unatoč razočaranju, naši redoviti klijenti se sutradan vrate", rekla je. Mnogi će vjerojatno biti tamo u nedjelju, kada se Španjolska u finalu suočava s Nizozemskom, kao i u subotu, kad se Njemačka i Urugvaj bore za treće mjesto. Ovaj tekst poručio je SETimes.com. Loading Glasovanje Loading Your email has been sent.

