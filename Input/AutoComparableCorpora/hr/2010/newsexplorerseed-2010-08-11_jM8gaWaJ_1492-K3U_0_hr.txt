Nije samo kritično što vatrena stihija ugrožava gradove u Rusiji, nego je danas rano poslijepodne objavljena uzbuna na atomskom pogonu Majak na Uralu gdje se skladišti i prerađuje nuklearno gorivo. Već je i sada problem što vatra u zapadnom dijelu zemlje ponegdje podiže dim sa česticama još iz katastrofe u Černobilu, ali požar jednog od nuklearnih postrojenja bi bio potpuno druga dimenzija katastrofe. A dok se vatrogasci već posljednjim snagama bore protiv vatrene stihije koja izgleda kao da niče na svim stranama, u glavnom ruskom gradu je već ozbiljan problem dim sa okolnih požarišta. Andrej Selzovski, predsjednik gradske zdravstvene službe kaže: "Prosječno, u našem gradu umire svaki dan od 360 do 380 ljudi. Trenutno u Moskvi svakog dana umire 700 ljudi." Teško se diše Bildunterschrift: Großansicht des Bildes mit der Bildunterschrift: Svatko se snalazi kako možeNije problem samo vrućina. Tu su i dotrajala ambulantna vozila koja često prekasno stižu do osobe kojoj je potrebna pomoć. Sve je veći problem i dim. Tko može, napušta Moskvu gdje je već otežan zračni promet, a tko ne može, mora biti veoma oprezan: jer u požaru ne nastaje samo dim, nego i opasni plinovi. Radio svakodnevno izvještava o koncentraciji štetnih plinova. Jelena Lesina iz gradskog ureda upozorava: "Trenutno je koncentracija ugljičnog monoksida u gradu tri puta veća od dopuštene. Spojevi sumpora premašuju dozvoljenu vrijednost tri i pol puta, kao i ugljikovodici. Preko dana, od 14 do 18 sati će se koncentracija smanjiti, ali će i dalje biti daleko iznad dozvoljene." Autor: A. Šubić (Stephan Laack, dpa) Odg. ur: S. Kobešćak

