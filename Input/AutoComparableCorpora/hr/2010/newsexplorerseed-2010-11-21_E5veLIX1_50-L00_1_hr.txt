Visoki dužnosnik u ruskom parlamentu ocijenio je u srijedu da rusko-američki ugovor o nuklearnom razoružanju ima 'pedeset posto izgleda' za ratifikaciju u američkom Senatu, što je uvjet da bi ga i sami Rusi mogli ratificirati. Barack Obama i Dmitrij Medvedev (Foto: Arhiva/Reuters) 'Ugovor START odgovara interesima obiju zemalja, on je objektivno dobar, ali je problem što je proces ratifikacije u SAD-u povezan s izborima' u toj zemlji, rekao je Konstantin Kosačov, predsjednik povjerenstva za međunarodna pitanja u donjem domu ruskog parlamenta (Duma), a prenijele su ruske novinske agencije. 'Moja je procjena da postoji pedeset posto izgleda' da se ratificira, kazao je. Velik dio republikanaca u američkom Senatu priječi ratifikaciju novog ugovora START-a koji su u travnju u Pragu potpisali ruski predsjednik Dmitrij Medvedev i američki Barack Obama. Taj dokument predviđa smanjenje broja nuklearnih glava dviju atomskih velesila za 30 posto i jasnije međusobne provjere. U subotu, u prigodi NATO-ova summita u Lisabonu, Medvedev je pozvao američki Senat da pokaže 'odgovornost' i potvrdi START, upozorivši na 'recipročnost' ruskog stajališta. Obami za ratifikaciju treba kvalificirana većina od 67 od 100 glasova i svim silama nastoji do konca godine uvjeriti skupinu republikanaca koji ne žele glasovati za taj dokument. (Hina) Vijesti / Svijet VIDEO: Čudom preživjeli strašan sudar 11.12.2010 / 11:01 Amerikanci testirali top koji ispaljuje projektil brzinom... 11.12.2010 / 10:41 Preživjela pad s 12. kata pa optužena za pokušaj samouboj... 11.12.2010 / 08:15 Richard Holbrooke završio u bolnici 11.12.2010 / 07:27 Skulptura stara 4.400 godina prodana za 16,8 milijuna dolara 10.12.2010 / 22:22 Oštećeni kruzer sretno uplovio u Argentinu 10.12.2010 / 21:01 Podijeli Pošalji komentar

