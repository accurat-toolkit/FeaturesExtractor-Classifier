Autor: Portal Jutarnji.hr Objavljeno: 05.06.2010 Naftna mrlja u Meksičkom zaljevu, koja se proteže na 120 kilometara, stigla je do Floride. Znanstvenici upozoravaju da bi se mogla prošiti do Atlantika Naftna mrlja nastala nakon eksplozije naftne platforme u Meksičkom zaljevu je nakon obala Louisiane, Alabame i Mississippija došla na 15 kilometara od plaža u Pensacoli na Floridi, gdje surferi, kupači i ribari već primjećuju nakupine naftne na predivnoj plaži. VEZANE VIJESTI Vijesti Ni kontrolirano paljenje i brane nisu spriječili širenje mrlje koja je nastala nakon eksplozije naftne platforme u Meksičkom zaljevu. Iz bušotine, koja se nalazi 80 kilometara od Louisiane, nafta istječe brzinom od 550 hektolitara na dan i pet puta je veća nego što se mislilo. Na dan u more istekne oko pet tisuća barela i procjenjuje se da je mrlja veličine Jamajke. Nafta i dalje curi na tri mjesta. Prema nekim predviđanjima proći će i tri mjeseca prije nego što se bušotina zatvori. Bijela kuća upozorava da je vlasnik bušotine, British Petrol, dužan snositi troškove čišćenja prošlotjedne eksplozije i potonuća platforme. Naftna mrlja mogla bi postati najgora ekološka katastrofa u posljednjih nekoliko desetljeća u SAD-u jer ugrožava 10 rezervata u priobalju Louisiane, Mississippija, Alabame i Floride, koji su dom stotine vrsta ptica. Nafta ugrožava i mrijestilište u Meksičkom zaljevu, jedno od najbogatijih ribolovnih područja na svijetu, koje obiluje škampima, rakovima, kamenicama i brojnim ribljim vrstama. Broj preporuka: 15 Objavi na Facebooku Više o... FACEBOOK KOMENTARI

