Donji dom francuskog parlamenta, Nacionalna skupština, danas je dao konačnu potvrdu spornom prijedlogu zakona o mirovinskoj reformi predsjednika Nicolasa Sarkozyja. Protiv prijedloga ovog zakona danima su tisuće ljudi prosvjedovale u Parizu (Foto: Dnevnik.hr) Konačna verzija prijedloga zakona usvojena je s 336 zastupničkih glasova 'za' i 233 'protiv', a konačni ishod nikad nije bio upitan, jer Sarkozyjeva koalicija desnog centra ima sigurnu većinu u Nacionalnoj skupštini. Gornji dom parlamenta, Senat, usvojio je prijedlog zakona u utorak. Današnje glasovanje bilo je posljednji parlamentarni korak u procesu usvajanja zakona, koji su pratili brojni veliki štrajkovi i masovni ulični prosvjedi diljem cijele zemlje. O prijedlogu zakona sad se još mora očitovati Ustavno vijeće, što je zahtijevala oporbena socijalistička stranka. Vijeće odluku mora donijeti u roku od mjesec dana, nakon čega bi zakon mogao postati pravovaljan. Zakon stupa na snagu sredinom 2011. Osnovna mjera novog zakona je postupno povećavanje dobi za prijevremenu mirovinu sa 60 na 62 godine te sa 65 na 67 za punu mirovinu do zaključno 2018. godine. Zakon će stupiti na snagu sredinom 2011., ali je predviđeno da bude stavljen na razmatranje 2013., nakon idućih parlamentarnih i predsjedničkih izbora, što jamči da će mirovinska reforma biti snažan argument u predizbornoj kampanji 2012. Prosvjedi protiv reforme u međuvremenu posustali su u posljednja dva dana, a polako se i obnavlja isporuka gorivom diljem zemlje. (Hina) Vijesti / Svijet VIDEO: Čudom preživjeli strašan sudar 11.12.2010 / 11:01 Amerikanci testirali top koji ispaljuje projektil brzinom... 11.12.2010 / 10:41 Preživjela pad s 12. kata pa optužena za pokušaj samouboj... 11.12.2010 / 08:15 Richard Holbrooke završio u bolnici 11.12.2010 / 07:27 Skulptura stara 4.400 godina prodana za 16,8 milijuna dolara 10.12.2010 / 22:22 Oštećeni kruzer sretno uplovio u Argentinu 10.12.2010 / 21:01 Podijeli Pošalji komentar

