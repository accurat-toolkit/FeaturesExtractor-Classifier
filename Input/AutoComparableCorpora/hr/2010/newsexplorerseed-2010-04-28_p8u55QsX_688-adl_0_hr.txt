Njemački ministar finansija Wolfgang Schäuble se danas (26.4.2010) sastao sa predsjednicima klubova poslanika u njemačkom parlamentu kako bi razgovarali o tome kako pomoći Grčkoj. Njemački udio u paketu od 30 milijardi eura "evropske hitne pomoći" u obliku kredita za Grčku trebao bi iznositi 8,4 milijarde eura. Bildunterschrift: Großansicht des Bildes mit der Bildunterschrift: Guido Westerwelle na sastanku ministara vanjskih poslova EU u LuxembourguNjemački ministar vanjskih poslova Guido Westerwelle je pred početak sastanka sa kolegama iz zemalja članica EU u Luksemburgu upozorio na opasnosti koje bi sa sobom donijela brzopleta finansijska pomoć Grčkoj. Westerwelle je ponovio da postoji mogućnost njemačkog odbijanja paketa pomoći ukoliko Grčka ne ispuni potrebne uslove, u šta spada konsolidacija budžeta. Predsjednik kluba poslanika Unije CDU/CSU Volker Kauder je gostujući u emisiji Prvog programa njemačke televizije izjavio: „Rekli smo da ćemo pomoći ukoliko se radi o stabilnosti eura. Trenutno je takva situacija. Međutim, prvo se mora konkretno ispitati koliko je sama Grčka doprinijela mjerama štednje. Grcima smo rekli da prvo moraju ispuniti svoje domaće zadatke jer problem bez toga neće biti riješen. Moramo pomoći, ali uslovi za to nisu ispunjeni“. SPD: „Pomoć Grčkoj je u interesu Njemačke“ Predsjednik najveće opozicione stranke SPD-a Sigmar Gabriel smatra da Njemačka nema izbora, već da mora pomoći. „Naravno da Nijemci moraju pomagati da se eurozona stabilizuje. Jer, mi živimo od toga da se naši proizvodi prodaju u Evropi. Veliki dio naše radne snage ovisi o tome. Nećemo ni na šta pristati, ako gospođa Merkel i dalje bude igrala svoju igru i ne bude stavila otvoreno karte na stol." Bildunterschrift: Merkelova je za pomoć, ali pod uslovom da Grčka ispuni određene uslove Socijaldemokratska partija je nakon sastanka predsjedništva stranke saopštila da vlada mora navesti konkretan podatak o troškovima i da u pomoći trebaju učestvovati evropske i njemačke banke. I Grčka ima domaće zadatke Kancelarka Merkel je do sada izražavala spremnost za pomoć, ali i naglašavala da Grčka mora ispuniti određene uslove. „Rekli smo da je naša pomoć povezana sa određenim uslovima. U slučaju Grčke to znači da se o uvjerljivom paketu štednje mora razgovarati između Grčke, Evropske komisije i Međunarodnog monetarnog fonda. Ukoliko budu ispunjeni određeni uslovi, onda možemo razgovarati o konkretnoj pomoći“. Grčki premijer Giorgos Papandreou zatražio je u petak aktiviranje zajedničkog plana država eurozone i Međunarodnog monetarnog fonda za finansijsko spašavanje njegove zemlje iz teške krize. Autor: Mehmed Smajić Odgovorna urednica: Marina Martinović

