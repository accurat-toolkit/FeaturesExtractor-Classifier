Nakon što je američka agencija za procjenu vrijednosnica Standard & Poor's državne obveznice Grčke spustila za još jednu kategoriju, vlada Atene je doista na rubu nelikvidnosti. Investitori čitavog svijeta su u samo jednom slovu B manje - rating se promijenio iz BBB+ u BB+ - primili poruku stručnjaka agencije kako više nije riječ o "prosječno dobrom ulogu, ali prilikom pogoršanja ukupnih gospodarskih okolnosti može se računati s problemima", nego o "spekulativnom ulogu kod kojeg se, u slučaju problema, može računati da dug neće biti vraćen". Drugim riječima - to je postalo junk, "smeće" od kojeg je pametnom bolje držati prste podalje, a Ateni je preostalo samo obećavati zelenaške kamate kako bi uopće došla do kredita. Bildunterschrift: To su ocjene pred kojima se i premijeri država osjećaju nemoćnima kao prvoškolci. I Španjolska je dobila nižu ocjenu nego što ju je imala do ovog tjedna Agencije - jedina preostala svjetska supersila? Istovremeno s novom procjenom Grčke - ali i sa spuštanjem ratinga Portugalu, podigla se i prašina oko samih američkih agencija koje uopće imaju takvu moć da odlučuju o sudbinama država. Doista, još sredinom devedesetih je kolumnist New York Timesa pisao: "Postoje još samo dvije svjetske velesile: Sjedinjene Američke Države i agencije za procjenu vrijednosnica. I vjerujte mi, nije uvijek jasno tko od njih ima veću moć." Isprva su takve nezavisne agencije bile i više nego potrebne: tržište kapitala i u 19. stoljeću bilo je prepuno varalica svih vrsta, kompanija koje su postojale samo na papiru i samo naizgled solidnih investitora koji su olako pokušavali doći do nezasluženog bogatstva. Obzirom da je to bilo vrijeme u Americi kada se golem novac zarađivao na poslovima sa željeznicom, 1868. je objavljen "Priručnik o željeznicama u Sjedinjenim Državama". Autor tog priručnika se zvao Henry Varnum Poor - i da, upravo je on jedan od otaca agencije Standard & Poor's koji je sada i Grčku dovela pred zid. Na slijedećoj stranici: Veće pape od Pape

