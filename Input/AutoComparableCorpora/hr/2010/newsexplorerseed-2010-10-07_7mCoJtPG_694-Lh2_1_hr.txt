Dana 03.listopada 2010 godine u 15 sati otvorena je izložba akvarela slikara Vlade Provčija u zajedničkoj organizaciji Udruge za njegovanje običaja Mađara Starih Jankovaca i Manjinske zajednice Rusina Starih Jankovaca. Izložba je postavljena u „Mađarskoj kući“ na adresi ulica Nikole Tesle br.4 Stari Jankovci. Posjetitelji je mogu pogledati svakoga dana u vremenu od 18 do 20 sati zaključno sa 10-im listopadom 2010. godine..

Vladimir Provči rođen je 15. Lipnja 1946. Godine u Mikluševcima nedaleko Vukovara. Rusin po rođenju.Završio višu medicinsku školu 1969. godine. Radio po mnogim mjestima bivše Jugoslavije a u zadnje vrijeme u Rijeci, gdje je umirovljen. Interes za slikarstvo pokazao je još u gimnaziji ali se za tu umjetnost počeo intenzivnije zanimati 2001.godine kada se počeo školovati po privatnim slikarskim školama u Rijeci/likovni pedagog prof. Dijana Lukić/ i Opatiji /prof. Josip Deranja akad.slikar/. Do sada je imao 50 samostalnih izložbi u Hrvatskoj i inozemstvu. Isti je i predsjednik Kulturnog društva Rusina i Ukrajinaca „Rušnjak“ Primorsko goranske županije sa sjedištem u Rijeci i za svoj doprinos u kulturi odlikovan je Ordenom zasluga za narod III stupnja predsjednika Ukrajine.

