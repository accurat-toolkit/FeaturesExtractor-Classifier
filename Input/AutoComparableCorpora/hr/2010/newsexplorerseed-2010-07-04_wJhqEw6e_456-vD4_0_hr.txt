Zakonodavstvo Donjeg doma Francuske planira proglasiti nezakonitim nošenje burke bilo gdje u javnosti, što će uključivati kazne od 140 dolara za one koji prekrše taj zakon. Za one koji natjeraju svoju ženu ili sestru da nose burku predviđene kazne još su strožije. Prijedlog ovog zakona će se naći na dnevnom redu naredne sedmice, prije glasanja Gornjeg doma - Senata u septembru. Francuski predsjednik, Nicolas Sarkozy, podržava zabranu nošenja burke, a podržavaju je i ostali dijelovi Evrope. Tako je i belgijski Donji odobrio slične mjere, a španski Senat tijesnom većinom ipak uspio izglasati nametanje zabrane nošenja burke. Francuski premijer, Francois Fillon započeo je debatu o zabrani nošenja burke prošle sedmice na otvaranju nove džamije u predgrađu Pariza, kada je izjavio da „muslimanke koji nose kompletnu odoru iskrivljuju islam i prikazuju crnu sektašku sliku religije“. Što se tiče činjeničnog stanja, istraživanja govore da u Francuskoj postoji samo 2.000 žena koje nose burku, a MUP istražio i potvrdio da većina ovih žena ne ulazi u stereotip potlačenih žena, već da burku nose svojom voljom. Sindikati policije izrazili su zabrinutost zbog novog zakona, jer njihovi članovi, kako se navodi, nisu zainteresirani da tjeraju svoje žene da skinu burku. Druga strana cijele ove priče su, naravno, ljudska prava, odnosno tradicija i različito tumačenje određenih sistema vrijednosti. U vezi s tim, pravni stručnjaci su već upozorili da zakon o zabrani nošenja burke na svim javnim mjestima može poništiti ustavni sud. Dodaj novi komentar

