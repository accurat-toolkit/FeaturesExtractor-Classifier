Bildunterschrift: Großansicht des Bildes mit der Bildunterschrift: Promidžba ideje u centru Münchena München se, zajedno sa Garmisch-Partenkirchenom i Centrom za zimske sportove na jezeru Königssee, bori za dobivanje organizacije zimskih olimpijskih igara 2018. godine. Promotori Münchena su uvjereni da njihov koncept organizacije olimpijade pruža dovoljno novih i zanimljivih rješenja, koja mogu utjecati na konačnu odluku o izboru grada domaćina početkom srpnja iduće godine u Južnoafričkoj Republici. Katarina Witt, glasovita njemačka klizačica i dvostruka olimpijska pobjednica predsjednica je Odbora München 2018. Ona u razgovoru za Deutsche Welle objašnjava zašto je po njezinom mišljenju München najbolji kandidat: „München ima puno toga za ponuditi. Prije svega, on ima značajnu tradiciju u zimskim sportovima, kako u Münchenu i Garmisch-Partenkirchenu tako i u čitavoj Bavarskoj. Ako se osvrnemo na neke sportske događaje koji su tamo organizirani u prošlosti, oni su uvijek održavani u odličnoj atmosferi, sportski tereni su uvijek bili puni publike, koja s puno strasti prati sportska nadmetanja, i koja odlično poznaje sport. Kao veliki grad München nudi i mnogo toga izvan zimskih sportova: muzeje i druge umjetničke prostore i manifestacije, restorane, i prije svega jednu atmosferu prijateljstva kako za natjecatelje tako i za posjetitelje.“ Bildunterschrift: Großansicht des Bildes mit der Bildunterschrift: Za München su i zvijezde: TV-moderator Thomas Gottschalk i skijaška olimpijska pobjednica Maria Riesch Igre okrenute sportašima Koncept dva parka, koji je prošao najstrože sportske, transportne i ekološke testove, bit će osnova ove ponude. Ledeni park u okviru Münchenskog olimpijskog parka predviđen je za održavanje svih natjecanja na ledu, dok će Snježni park u Garmisch-Partenkirchenu biti domaćin svih natjecanja u alpskim i nordijskim disciplinama. Katarina Witt za Deutsche Welle kaže da je čitav koncept u tom smislu okrenut prema sportašima: „Prije svega, nakon organizacije ljetne Olimpijade 1972. godine u Münchenu mogućnost da se ovog puta u Münchenu održe i zimske olimpijske igre je nešto jedinstveno. Nakon ljetne olimpijade svi ti prostori se i dalje intenzivno koriste tako da nema potrebe da se gradi puno novih objekata. U tom smislu će za sportaše biti važno da će imati vrlo kratak put od olimpijskog sela do terena na kojima će se nadmetati. Ono što, dakle, nudimo smatramo da je nešto specifično i za olimpijske igre i za olimpijsku obitelj.“ Zaštita okoliša u središtu pozornosti Bildunterschrift: Großansicht des Bildes mit der Bildunterschrift: Olimpijska skakaonica u Garmisch-Partenkirchenu u rujnu 2010. Pored koncepta održivih sportskih borilišta, München nastoji organizirati i prve igre bez emisije ugljičnog dioksida u olimpijskoj povijesti. Bit toga koncepta čini 18 ekoloških projekata, koji su izrađeni u suradnji s Öko-Institutom i Njemačkom sveučilišnom sportskom akademijom iz Kölna. Gradnja novih lokacija je svedena na minimum, Olimpijska sela će biti izgrađena bez dodatnog izlučivanja štetnih plinova i koristit će obnovljive izvore energije, utjecaj transporta je smanjen korištenjem postojeće regionalne infrastrukture za masovan prijevoz i električnih vozila, dok će Garmisch-Partenkirchen dobiti centar za održivost. To su samo neki od 18 projekata koji će, nadaju se potencijalni domaćini, doprinijeti održivom razvoju svih područja i dugo nakon Zimskih olimpijskih igara 2018. Ivica Petrović, Beograd Odg. urednik: Anto Janković

