"Bruxelles je prva stanica, to je jasno. Obzirom da smo zemlja članica Europske unije pitam se da li se uopće može reći da je moja posjeta ovom gradu ujedno i put u inozemstvo“, tako je 2007. godine na pitanje gdje će kao premijer Poljske prvo otputovati odgovorio Donald Tusk. Ovaj odgovor nikoga nije posebno iznenadio: 53-godišnji Tusk bio je i ostao pravi Europljanin. Ovu činjenicu on prvenstveno može na neki način zahvaliti samom mjestu svog rođenja – Gdanjsku (na njemačkom – Danzig) čiji europski i multinacionalni karakter kao i činjenica da su se upravo ovdje odigravali jedni od najvažnijih događaja 20. stoljeća, utjecali su njega već od ranih dana. Jedan od osnivača Solidarnisc-a Bildunterschrift: Großansicht des Bildes mit der Bildunterschrift: Gdanjsk, rodni grad Donalda TuskaU Gdanjsku je započeo Drugi svjetski rat, ovdje su komunisti 1972.godine masakrirali tijekom jednih prosvjeda stotine radnika, ovdje je osnovan i Solidarnosc – pokret koji je na neki način inicirao početak kraja razdoblja „čelične zavjese“. Nepotrebno je posebno isticati da je i Donald Tusk bio jedan od prvih članova ovog pokreta. I kada je upravo zbog svog političkog angažmana izgubio svoje radno mjesto, upoznao je, kako je kasnije često pričao – „ najniže slojeve društva“ što je u svakom slučaju dalo dodatni pečat njegovim kasnijim političkim i socijalnim stajalištima. Kada je 1989. godine pao Berlinski zid, Donald Tusk je kao i većina ostalih Poljaka bio, kako je rekao – „ne samo iskreno dirnut već i presretan“. "Mi Poljaci smo doista bili dirnuti do suza. Osim toga, veliko zadovoljstvo nam je bila i činjenica da ono, što smo mi započeli s pokretom Solidarnosc, da je svoj sretan kraj pronašlo i u drugim europski zemljama“, rekao je Tusk. Pad Zida i otvaranje "čelične zavjese“ označili su ujedno i simbolični novi početak političkog života u Poljskoj. Već 1989. godine Tusk je osnovao Liberalnu stranku s kojom je ubrzo ušao i u poljski Parlament. Njegovi osnovni ciljevi su već tada bili – demokracija i etabliranje slobodnog tržišta u Poljskoj. Izvrsni odnosi s Angelom Merkel Bildunterschrift: Großansicht des Bildes mit der Bildunterschrift: Angela Merkel i Donald TuskPoslije politički burnih 90-tih godina, Donald Tusk je 2001. godine osnovao novu stranku; liberalno konzervativnu Građansku platformu (PO) jasno orijentiranu prema Europi. 2005. godine je za dlaku izgubio na izborima od nacional-konzertvativnog Lecha Kczynskog. Njegovo je vrijeme stiglo tek dvije godine kasnije. „ Sada se moramo usmjeriti samo prema onom najvažnijem a to je sloboda svakog Poljaka. Paziti ćemo da nitko od moćnika nikome ne našteti i prije svega da Poljska ostane ponosna i slobodna nacija unutar Europe“, rekao je Tusk u noći svoje pobjede na parlamentarnim izborima. Kao novoizbrani premijer obećao je da će učiniti sve kako bi se odnosi Poljske s njezinim susjedima, prije svega s Rusijom i Njemačkom, konačno poboljšali. Da je na pravom putu, moglo se vidjeti još iste godine kada je po prvi puta posjetio Kancelarski ured u Berlinu. „Oboje smo se složili u tome da je naša zajednička zadaća da njemačko poljski odnosi postanu barem približno tako dobri poput odnosa između mene i Angele Merkel“, izjavio je nakon susreta s kancelarkom Donald Tusk. I doista; usprkos razlika u mišljenju o njemačko-ruskom plinovodu ispod Baltičkog mora, kao i nesuglasica oko "Centra protiv izgona i progona“, njemačko poljski odnosi su, moglo bi se reći puni povjerenja a problemi se rješavaju, kako kažu mnogi – na pragmatičan način. Bolji odnosi i s Rusijom Bildunterschrift: Großansicht des Bildes mit der Bildunterschrift: Poljski premijer s ruskim predsjednikom Donaldom Tuskom I odnos prema Rusiji je od kada je Tusk na vlasti postaje sve opušteniji – o tome primjerice ne svjedoči samo poziv 2010. godine Vladimiru Putinu na proslavu 70-te godišnjice početka Drugog svjetskog rata u Gdanjsku i zajednički obilazak grobova poljskih oficira ubijenih u Katynu već se ovo poboljšanje jasno moglo vidjeti i ponašanju ruskog političkog vrha nakon zrakoplovne nesreće u kojoj je osim predsjednika Lecha Kczynskog stradala i gotovo cijela poljska politička i znanstvena elita. No, usprkos svemu što je do sada učinio, za Donalda Tuska se ne može reći da je osoba od velikih riječi. Naprotiv, on djeluje skromno, promišljeno, mirno. Možda upravo i iz tih razloga kao i zbog spremnosti na dijalog bez obzira o čemu je riječ je upravo on jedan od najomiljenijih političara u Poljskoj ali i jedan od onih koji i u Bruxellesu uživaju veliki ugled. Nakon prekida uspješne suradnje tijekom razdoblja pokojnog Lecha Kczynskog, Poljska upravo zahvaljujući Tusku ponovno postaje dobrodošli i konstruktivni partner u Europskoj uniji. Autor: Bartosz Dudek / Željka Telišman Odg.ured: A. Šubić

