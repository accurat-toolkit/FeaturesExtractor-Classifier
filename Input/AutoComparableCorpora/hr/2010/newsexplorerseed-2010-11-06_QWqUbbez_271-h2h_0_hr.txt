Treći dio sage “Put od Zagreba do Teherana ili kako natankati 55 litara dizela i izbjeći nagradno bičevanje” Iranski carinici su ostavili dojam neobrazovanih i neurednih ljudi. Prvo su se čudili odakle dolazimo jer nisu imali pojma gdje je Hrvatska. U čuđenju su nas gledali kao da imamo putovnice Disneylanda iako smo imali valjane vize. Pokušali smo im objasniti gdje se Hrvatska nalazi ali nije pomoglo. Croatia, Kroatien, Hrvatistan, Croacie za njih su bili strani pojmovi, ali kad smo spomenuli nogomet i Branka Ivankovića koji je u Iranu bio trener nogometne reprezentacije samo su se nasmijali i pustili nas. Iran je za nas bio potpuni šok. Prvo što smo uočili je da u prometu nitko ne koristi žmigavce, voziti auto u Iranu je kao biti dio Need for speeda samo što u ovoj igricu možeš nastradati. Kako je padao mrak tako smo primjetili da nitko ne koristi svijetla za noćnu vožnju. Doslovno voze po mraku. Zamislite kako izgleda vožnja autoputom usred ničega na kojemu nitko osim nas ne koristi svijetla. Iran je zemlja gdje nema prometnih propisa, nitko ne poštuje znakove, policija se ni ne trudi regulirati promet, semafori ničemu ne služe, a jedini zakon je truba. Read the rest of this entry »

