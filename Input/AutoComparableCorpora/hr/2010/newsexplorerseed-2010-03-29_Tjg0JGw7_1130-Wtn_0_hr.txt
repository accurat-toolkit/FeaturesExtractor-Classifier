29. 03. 2010. A. K. Genocid u Srebrenici / 24sata.info 24SI - Omladina Demokratske stranke Srbije /DSS/ pripremila je video-spot "Srebrenica - ne u moje ime", koji će u formatu CD-a biti podijeljen svim poslanicima u Skupštini Srbije, koja sutra razmatra Prijedlog deklaracije o osudi zločina u Srebrenici. U video-spotu se kaže da je tekst Deklaracije o Srebrenici, koji je predložila vladajuća većina, neprihvatljiv i da će njegovo usvajanje imati dalekosežne posljedice, navodi Srna. "Spot će biti emitovan i na uličnim akcijama koje će DSS organizovati u Beogradu i drugim gradovima Srbije", rečeno je na pres-konferenciji ove stranke. Potpredsjednik DSS-a Miloš Jovanović ocijenio je da će usvajanje deklaracije o Srebrenici predstavljati tešku političku, istorijsku i moralnu grešku i da ona diskriminiše i ponižava žrtve svih ostalih jugoslovenskih ratova. On tvrdi da će za njeno usvajanje biti odgovorni predsjednik Srbije Boris Tadić, vladajuća većina i svi poslanici koji je izglasaju. "Stvarni cilj usvajanja takvog predloga deklaracije jeste da se potenciranjem srpske krivice dodatno ojača krivotvorena istorijska slika o raspadu bivše Jugoslavije", rekao je Jovanović. (24sata.info) Objavio/la haler u 19:19, 0 komentar(a), print, #

