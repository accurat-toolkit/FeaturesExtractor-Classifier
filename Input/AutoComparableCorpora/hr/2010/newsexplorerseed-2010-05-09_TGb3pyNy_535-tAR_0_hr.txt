29/04/2010 Europska kriza duga produbila se u srijedu kada je Španjolska postala treća zemlja članica eurozone čiji je kreditni rejting smanjen. Diljem EU, uznemirenost je razvidna. (AFP, AP, Reuters, Bloomberg, BBC, Euobserver, New York Times - 29/04/10; Reuters, AP, Bloomberg, CBSNEWS, BBC, RFE/RL, EurActiv - 28/04/10) Smanjenje kreditnog rejtinga Španjolske potaknulo je strahove kako se kriza duga eurozone proširuje. [Arhivska snimka] Dok europski stručnjaci i stručnjaci MMF-a žure postići sporazum s Atenom -- a najviši dužnosnici EU nastavljaju izražavati svoju predanost pomoći Grčkoj u izbjegavanju neizvršenja novčanih obveza -- širi se strah kako će se kriza duga proširiti. Agencija za kreditni rejting Standard & Poor' (S&P) smanjila je u srijedu (28. travnja) dugoročni suvereni status Španjolske sa "AA+" na "AA", istodobno navješćujući kako je moguće daljnje smanjene rejtinga četvrtog po veličini gospodarstva Europe. Priopćenje je došlo dan nakon što je agencija smanjila rejting Portugala i umanjila rejting dugoročnog i kratkoročnog duga Grčke na “bezvrijedan” status. "Zaraza se već događa", izjavio je u srijedu šef OECD-a Angel Gurria, a prenijela tiskovna agencija Bloomberg. "To je kao Ebola [virus]. Kad spoznate da je imate, morate si odsjeći nogu da biste preživjeli". Predsjednik Europskog vijeća Herman Van Rompuy pozvao je na hitan samit čelnika eurozone -- čije se održavanje najavljuje za 10. svibanj -- kako bi razgovarali o krizi duga. Smanjenje rejtinga triju članica eurozone, koja ima 16 zemalja, u manje od dva dana povećalo je zabrinutost ulagača glede europske krize duga, dok se kreatori politike EU sučeljavaju s rastućim pritiskom da odobre divovski financijski paket za spašavanje Grčke. Na temelju dogovora postignutog u Brusselsu prošlog mjeseca, Grčka će biti u mogućnosti dobivati bilateralne kredite od ostalih zemalja članica eurozone i financijsku pomoć MMF-a kao posljednje sredstvo, u slučaju da ne može dobiti kredite na financijskim tržištima. Grčka treba prikupiti 8 milijardi eura za otplatu obveznica koje na naplatu dolaze 19. svibnja. Međutim, premijer George Papandreou žalio se u srijedu kako su kamatne stope koje su zatražene od zemlje "izvan svake logike". Pozvao je EU da "spriječi da požar" zahvati europsko i svjetsko gospodarstvo. Budući da financijske institucije eurozone -- posebice one u Njemačkoj i Francuskoj -- drže, kako se kaže, skoro 70 posto grčkog duga, europski dužnosnici žele spriječiti neizvršenje novčanih obveza Grčke. Takvi strahovi i uzdrmano povjerenje u eurozoni urušili su euro, koji je u srijedu pao na najnižu razinu ove godine, na 1.3131 dolara. "Nema dvojbe glede odlučnosti eurozone, Europske središnje banke (ECB), MMF-a i Europske unije da osiguraju stabilnost Grčke i samim tim stabilnost naše valute", izjavio je u četvrtak francuski ministar proračuna Francois Baroin. Nakon razgovora s glavnim ravnateljem MMF-a Dominiqueom Strauss-Kahnom i predsjednikom ECB-a Jean-Claude Trichetom u Berlinu, njemačka kancelarka Angela Merkel pozvala je na ubrzanje tekućih napora za spas Atene. "Pregovori [u Ateni] između grčke vlade, Europske komisije i MMF-a trebaju biti ubrzani", kazala je. "Nadamo se kako mogu biti završeni idućih dana i na temelju toga, Njemačka će donijeti svoje odluke" o opsegu njezina doprinosa paketu pomoći. Njemačka javnost čvrsto se protivi bilo kakvom spašavanju Grčke. Uoči presudnih regionalnih izbora u državi Sjeverna Rajna-Vestfalija 9. svibnja, Merkel je istaknula kako će Grčka morati predstaviti detaljan plan proračunske štednje za 2011. i 2012, godinu kako bi se kvalificirala za bilateralne kredite. Slični članci Loading Prema izvješćima od srijede, na temelju sporazuma o kojem se sada raspravlja, Grčka bi dobila najviše 120 milijardi eura pomoći od eurozone i MMF-a u iduće tri godine. Od tog iznosa, do 45 milijardi eura bit će osigurano Ateni ove godine. Njemačka, najveće gospodarstvo Europe, pridonijela bi s oko petinom iznosa pomoći, piše AP. Povjerenik EU za ekonomska i monetarna pitanja Olli Rehn izrazio je u četvrtak uvjerenje kako će razgovori biti završeni "u idućih nekoliko dana" i obećao kako će detalji paketa pomoći biti dostupni uskoro. Paket pomoći o kojem se razgovara "dat će Grčkoj dovoljan predah od pritiska financijskih tržišta", kazao je Rehn novinarima u Brusselsu. "Želim naglasiti kako je to učinjeno ne samo zbog Grčke, nego za sve države članice eurozone i njihove građane kako bi se zašititila financijska stabilnost Europe i globalno". Ovaj tekst poručio je SETimes.com. Loading Glasovanje Loading Your email has been sent.

