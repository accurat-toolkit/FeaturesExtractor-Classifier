Gary Sinise Sinise na dodjeli jedne nagrade u oktobru 2009. u Washingtonu Rođenje 17. 3. 1955. Blue Island, Illinois Godine rada 1982 - Supruga(e) Moira Harris (od 1981) Važnije uloge Mac Taylor (CSI: NY) poručnik Dan Taylor (Forrest Gump) Važniji filmovi Forrest Gump Apollo 13 Zmijske oči Oskari 1 nominacija Emmy nagrade 1 (1998) Zlatni globusi 1 (1995) George Alan Sinise, poznatiji pod umjetničkim imenom Gary Sinise (səˈniːs[1]), američki je glumac i filmski režiser. Dobitnik je Emmyja i Zlatnog globusa, a bio je nominiran za Zlatnu palmu i Oscar. 1992. godine režirao je filmsku adaptaciju Steinbeckovog djela O miševima i ljudima, u kojoj je i glumio Georgea Miltona. Nominaciju za Oscar zaradio je za sporednu ulogu u filmu Forrest Gump, u kojem je glumio poručnika Dana Taylora, a Zlatni globus dobio je za ulogu američkog predsjednika Trumana u istoimenoj mini-seriji. Nagrađen je i Emmyjem za ulogu nekadašnjeg guvernera Alabame Georgea C. Wallacea Jr.-a u istoimenom TV-filmu. Od 2004. tumači ulogu detektiva Maca Taylora u kriminalističkoj TV-seriji CSI: NY. Na Nacionalnoj konvenciji republikanaca 2008. bio je narator biografije oficira 2. klase Michaela A. Monsoora, dobitnika Medalje časti i pripadnika specijalnih snaga Američke mornarice (Navy SEAL, tzv. "foke"), u znak podrške predsjedničkoj kampanji Johna McCaina. U decembru iste godine dobio je Predsjedničku medalju za građane, drugo najviše civilno odlikovanje u SAD-u. Medalju mu je uručio George W. Bush za humanitarni doprinos iračkim školarcima i aktivnost u USO-u (United Service Organizations - privatna, neprofitna organizacija koja pruža moralne i rekreacijske usluge članovima američkih vojnih snaga). Sinise je i izvršni producent nagrađivanog dokumentarca Brothers at War (Braća u ratu) o američkoj vojničkoj porodici i ratu u Iraku. Sadržaj [uredi] Rane godine Sinise je rođen u Blue Islandu u Illinoisu od majke Millie (r. Alsip) i oca Roberta[2], koji je bio filmski montažer.[3][4] Djelomično je italijanskog porijekla.[5] Pohađao je srednju školu u Highland Parku i nastavio obrazovanje na Državnom univerzitetu Illinois u Normalu. 1974. godine s prijateljima Terryjem Kinneyem i Jeffom Perryjem osniva Steppenwolf Theatre Company.[6] Kroz Steppenwolf su od osnivanja prošli mnogi talenti i kasniji poznati glumci, kao što su Joan Allen, Kevin Anderson, Gary Cole, Ethan Hawke, Glenne Headly, John Mahoney, John Malkovich, Laurie Metcalf, Martha Plimpton, Jim True-Frost i najskorije William Petersen. Tu je Sinise brusio svoje glumačke i rediteljske vještine i radio u više od 30 Steppenwolfovih produkcija. [uredi] Karijera Sinise na snimanju Forrest Gumpa Siniseova karijera počela je 1982. godine kada je režirao predstavu True West (također je i glumio u njoj) u Steppenwolfovoj produkciji. 1983. za režiju je dobio nagradu Obie i kasnije se pojavio s Malkovichem u PBS-ovoj produkciji iste predstave u okviru projekta American Playhouse. 1988. režirao je film Miles from Home s Richardom Gereom o borbi dvojice braće da spase oduzimanje porodičnog imanja zbog namirenja hipoteke. Sinise se pojavio u dosta filmova, npr.: Forrest Gump, O miševima i ljudima, Apollo 13, Reindeer Games, Zmijske oči, Ucjena, Misija na Mars, The Stand, Uljez (Impostor) i Zelena milja. Također je bio i narator Steinbeckovih audioknjiga Putovanja s Charliejem i O miševima i ljudima. 2004. počeo je prvi put glumiti na televiziji u seriji CSI: NY. Od 2. sezone potpisan je i kao producent serije, a bio je i scenarist jedne epizode. Nekoliko epizoda dozvolilo je Siniseu da pokaže i svoje muzičko znanje, kao što je epizoda iz 2. sezone gdje Mac svira bas-gitaru u jazz-klubu s muzičarima Kimom i Carol Williams i Dannyjem Gottliebom, inače članovima Lt. Dan Banda, koji su osnovali Sinise i Kimo Williams, a koji je dobio ime po Siniseovom liku iz Forrest Gumpa. Sinise i njegov Lt. Dan Band na nastupu u dvorištu Pentagona 5. 5. 2006, kao znak podrške programu America Supports You Osim filmskog i televizijskog rada, Sinise je i domaćin u videu za simulator pokreta za astronaute u tematskom parku Epcot u okviru Walt Disney World Resorta. Također je i maneken za satove Baume & Mercier.[7] Suosnivač je dobrotvornog projekta Operation Iraqi Children, čiji je cilj dostavljanje školskih potrepština iračkoj djeci. O tome Sinise kaže: "Irak je u vijestima svakog dana i većina tih vijesti jesu loše. Ali postoje i neke pozitivne priče. To kako naši vojnici obnavljaju škole i pomažu djeci jedna je od njih."[8] Sinise je i narator u mini-seriji When We Left Earth iz 2008. u produkciji Discovery Channela. George W. Bush dodijelio mu je Predsjedničku medalju za građane za rad na podršci američkim vojnim snagama i humanitarne aktivnosti u cilju pomoći iračkoj djeci.[9] Krajem 2008. bio je narator i u reklamama za regrutaciju u američku vojsku i u rezervne snage. Zajedno s Davidom Scantlingom producent je dokumentarca o ratu u Iraku Brothers at War (Braća u ratu).[10] U njemu je prikazana američka vojnička porodica i iskustva trojice braće: Jakea, Isaaca i Josepha Rademachera.[11] Od 2006. narator je na koncertu za Memorial Day (dan prisjećanja na sve poginule američke vojnike) u Washingtonu, zajedno s Joeom Mantegnom. Sinise je trenutno portparol fondacije za izgradnju memorijalnog centra za američke vojne veterane-invalide i provodi dosta vremena u podizanju svijesti o tome centru i drugim organizacijama za vojne veterane. U novembru 2009. bio je narator u visoko ocijenjenom dokumentarcu o Drugom svjetskom ratu na History Channelu. On je, također, i narator u virtualnom "obilasku" Predsjedničke knjižnice Ronalda Reagana. [uredi] Lični život Oženjen je glumicom Moirom Harris s kojom ima troje djece: Sophia Ana (r. 1988), McCanna Anthony (r. 1990) i Ella Jane (r. 1992). Godine 2003. Amherst College dodijelio mu je počasni doktorat.[12] Preobratio se na rimokatoličanstvo, vjeru svoje supruge.[13] Bezbrojne sate posvetio je Nacionalnom muzeju umjetnosti vijetnamskih veterana, koji je u međuvremenu iz naziva ispustio riječ "vijetnamskih". [uredi] Politika 17. 8. 2006. Siniseovo ime pojavilo se u reklami u Los Angeles Timesu koja je osudila Hamas i Hezbollah, a podržala Izrael u izraelsko-libanonskom sukobu te godine.[14] Hill Harper, njegov kolega iz CSI: NY, inače vjerni pristalica Baracka Obame, primijetio je da su Siniseovi politički pogledi mnogo konzervativniji (od Harperovih), ali je rekao i da se on i Sinise dobro slažu na snimanju i da su odlučili ne razgovarati o politici. U junu 2008. Sinise je donirao 2.300 dolara za McCainovu predsjedničku kampanju.[15] Nicole Wallace, bivša savjetnica Georgea W. Busha i u McCainovoj kampanji, izjavila je u maju 2009. da je vjerovala da Sinise može pomoći da dođe do preporoda Republikanske stranke. Rekla je: "Prirodna snaga koju glumac donosi politici dobro bi došla bilo kome ko bi se kandidirao protiv Obame 2012. godine. Trebat će nam djelotvoran komunikator koji se može nositi rame uz rame s Obaminom elokvencijom." Osim Sinisea, kao mogući "spasioci" republikanaca spomenuti su i generali David Petraeus i Ray Odierno.[16] Sinise je kasnije izjavio da nema namjeru ući u politiku. [uredi] Filmografija Godina Film Uloga Bilješke 1984. Family Secrets motociklist (TV) True West Austin (TV-prijenos predstave) 1989. The Final Days Richard Ben-Veniste (TV) My Name is Bill W. Ebby, Billov najbolji prijatelj (TV) 1991. The Grapes of Wrath Tom Joad (TV) 1992. O miševima i ljudima George Milton Također i režirao. A Midnight Clear Vance "Mother" Wilkins Svjedok mladi vojnik (TV) 1993. Jack the Bear Norman Strick 1994. Forrest Gump poručnik Dan Taylor nagrada Chlotrudis za najbolju sporednu mušku ulogu nagrada National Board of Review za najbolju sporednu mušku ulogu Nominiran — Oskar za najbolju sporednu mušku ulogu Nominiran — Zlatni globus za najbolju sporednu mušku ulogu na filmu Nominiran — nagrada Udruženja filmskih glumaca za izvanrednu predstavu glumca u sporednoj ulozi The Stand Stu Redman (mini-serija) Nominiran — nagrada Udruženja filmskih glumaca za izvanrednu izvedbu glumca u mini-seriji ili TV-filmu 1995. Truman Harry S. Truman (TV) nagrada CableACE za najboljeg glumca u filmu ili mini-seriji Zlatni globus za najboljeg glumca u mini-seriji ili TV-filmu nagrada Udruženja filmskih glumaca za izvanrednu izvedbu glumca mini-seriji ili TV-filmu Nominiran — Primetime Emmy za izvanrednog glavnog glumca u mini-seriji ili filmu Apollo 13 Ken Mattingly nagrada Udruženja filmskih glumaca za izvanrednu izvedbu glumačke postave u filmu Brzi i mrtvi maršal 1996. Ucjena det. Jimmy Shaker Albino Alligator Milo 1997. George Wallace George C. Wallace (TV) nagrada CableACE za najboljeg glumca u filmu ili mini-seriji Primetime Emmy za izvanrednog glavnog glumca u mini-seriji ili filmu nagrada Satellite za najboljeg glumca u mini-seriji ili TV-filmu nagrada Udruženja filmskih glumaca za izvanrednu izvedbu glumca mini-seriji ili TV-filmu Nominiran — Zlatni globus za najboljeg glumca u mini-seriji ili TV-filmu 1998. Zmijske oči komandir Kevin Dunne 1999. Zelena milja Burt Hammersmith It's the Rage Morgan That Championship Season Tom Daley (TV) 2000. Bruno Dino Battaglia Misija na Mars Jim McConnell Reindeer Games Gabriel Mercer 2002. A Gentleman's Game Foster Pearse Path to War George Wallace Made-Up Duncan Tivey Uljez Spencer Olham 2003. Fallen Angel Terry (TV) Tragovi na duši Nathan Zuckerman Mission: SPACE (Disney Ride) Capcom 2004. The Forgotten Dr. Jack Munce CSI: NY Mac Taylor (TV-serija; 2004-danas) The Big Bounce Ray Ritchie 2006. Sezona lova Shaw (glas) 2008. When We Left Earth narator (TV) 2009. On the Road in Iraq With Our Troops and Gary Sinise[17] 2009. WWII in HD narator (TV) 2010. One Last Wish Devon Johnson [uredi] Izvori [uredi] Vanjski linkovi p • r • u TV serije CSI: NY • CSI: Las Vegas · CSI: Miami • The CSI Crossover Trilogy Likovi Mac Taylor • Stella Bonasera • Danny Messer • Lindsay Monroe • Sheldon Hawkes • Sid Hammerback • Adam Ross • Don Flack • Jo Danville • Jessica Angell • Aiden Burn Glumci Gary Sinise • Melina Kanakaredes • Carmine Giovinazzo • Anna Belknap • Hill Harper • Robert Joy • A. J. Buckley • Eddie Cahill • Sela Ward • Emmanuelle Vaugier • Vanessa Ferlito Preuzeto sa: "http://bs.wikipedia.org/wiki/Gary_Sinise" Kategorija: Američki glumci

