Tisuće Rusa demonstrira u mnogobrojnim ruskim gradovima tražeći ostavku ruskog premijera Vladimira Putina. Demonstranti su nezadovoljni gospodarskom politikom i razinom političkih sloboda. Policija je zabranila demonstracije u Moskvi, a mnogobrojni aktivisti su uhićeni. Opozicija je građane pozvala na 'dan gnjeva i srdžbe'. Broj demonstranata nije velik, primjerice u Vladivostoku ih se okupilo oko 1500, ali s obzirom da se radi o zemlji u kojoj tajne službe ubijaju novinare koji se kritički osvrću prema vlastodršcima može se reći da se radi o izuzetno hrabrom činu. S obzirom da je i u Hrvatskoj situacija teška, i to zasigurno teža nego što je u Rusiji, postavlja se pitanje zašto Hrvati ne demonstriraju? Upravo suprotno, Hrvati plješću i daju podršku političarima koji su prouzročili ovo bolesno stanje hrvatskog društva (primjer smo imali u posjeti premijerke Kosor brodogradilištu kada su joj radnici nakon njezinih ispraznih obećanja pljeskali i razgaljeno se rukovali s njom). Da li je to znak očaja puka (pa tračak nade vidi i u svom dželatu) ili autoritarnosti vladajućih (jedna od karakteristika autoritarnih režima jest i podrška puka političarima koji im rade o glavi)? Ili pak je Jadranka Kosor, jednostavno opasnija i od samoga Putina. Komentari Dodaj Novi Traži Powered by !JoomlaComment 3.26 3.26 Copyright (C) 2008 Compojoom.com / Copyright (C) 2007 Alain Georgette / Copyright (C) 2006 Frantisek Hliva. All rights reserved."

