Američki predsjednik Barack Obama je u četvrtak pozvao republikanske i demokratske čelnike na sastanak u Bijelu Kuću nakon što se vrati s puta u Aziju kako bi s njima razgovarao o gospodarstvu, smanjenju poreza i pomoći za nezaposlene. Obama putuje na 10-dnevni posjet Aziji kako bi proširio tržište izvoza te učvrstio suradnju s istočnim zemljama. Posjetit će Indiju, Indoneziju, Južnu Koreju i Japan, a sastat će se i s kineskim predsjednikom, Hu Jintaom. Prva postaja na putovanju mu je Indija, piše CNN. Obama je rekao kako je pozvao na sastanak 18. studenog Johna Boehnera, vjerojatno budućeg predsjednika Predstavničkog doma Kongresa, i Mitcha McConnella, čelnika republikanske manjine u Senatu. Predsjednik je istaknuo kako želi dvostranački sastanak na kojem će se voditi rasprava o gospodarstvu. Obamini su demokrati u utorak poraženi na izborima za Kongres. Izgubili su najmanje 60 mjesta, a zadržali su 51 mjesto u Senatu. Tagovi: republikanci, demokrati, bijela kuća, barack obama Zadnji komentari Pogledaj sve komentare Komentiraj, znaš da želiš! Za komentiranje je potrebno prijaviti se. Nemaš korisnički račun? Registracija je brza i jednostavna, registriraj se i uključi se u raspravu.

