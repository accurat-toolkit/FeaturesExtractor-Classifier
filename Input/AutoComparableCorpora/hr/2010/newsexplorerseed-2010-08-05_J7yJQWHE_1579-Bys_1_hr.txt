Britanski supermodel Naomi Campbell potvrdila je u četvrtak pred sudom u Den Haagu da je dobila "nebrušene kamenčiće" i misli da ih je darovao bivši liberijski predsjednik Charles Taylor nakon večere koju je 1997. priredio Nobelovac Nelson Mandela. Taylor, kojemu se sudi za zločine ubojstava, silovanja, uspostavu ropstva i novačenje djece od 1991. do 2001., kad je u susjednom, dijamantima bogatom Sijera Leoneu trajao jedan od najbrutalnijih građanskih ratova, odlučno je u siječnju opovrgnuo da je dijamant darovao manekenki. >> Naomi Campbell pozvana kao svjedok na Haaškom sudu "Spavala sam kada je netko pokucao na moja vrata. Otvorila sam dvojici muškaraca koji su mi dali malu vrećicu i rekli 'Poklon za vas'", rekla je britanska manekenka pred Specijalnim sudom za Sijera Leone na kojem se sudi bivšem liberijskom predsjedniku. Campbell je izjavila da je vrećicu otvorila sutradan ujutro i vidjela "nekoliko kamenčića koji su izgledali neobrađeno", precizirala je i dodala da se ne sjeća točnog broja, možda dva ili tri. O tome je ispričala svojoj agentici Carole White i glumici Miji Farrow sutradan tijekom doručka. Tužitelji kane svjedočenjem top-modela dokazati da je Taylor lagao kada je tvrdio da nikada nije imao nebrušene dijamante. >> Naomi Campbell svjedočit će u Haagu Bivši liberijski predsjednik odbacuje odgovornost po 11 točaka optužnice za građanski rat u Sijera Leoneu u kojemu je poginulo 120.000 ljudi, a tisuće su osakaćene. Suđenje mu je iz Freetowna premješteno u Den Haag kako bi se spriječila mogućnost destabilizacije regije. Krvavim dijamantima naziva se drago kamenje koje se iskopa u ratnoj zoni i koristi za nabavu oružja. Naomi Campbell je jedna je od najpoznatijih manekenki u svijetu, ali njezin nadimak "crna pantera" mode ocrtava njezin temperament i često je dovodi do sudnica. Bliska s bivšim južnoafričkim predsjednikom Nelsonom Mandelom, Campbell je bila muza Yvesa Saint-Laurenta, Helmuta Newtona i Vivienne Westwoodi te štićenica Madonne, a njezin se imutak procjenjuje na 30 milijuna dolara. Rođena je 22. svibnja 1970., u Streathamu, u južnom Londonu od majke koja potječe s Jamajke i oca, navodno Kineza. Prvo snimanje imala je već 1978., kao školarka u spotu "Is this love" Boba Marleya. Šest godina poslije, na ulicama Londona primijetili su je agenti makenske agencije Elite. U travnju 1986. godine pojavila se na naslovnici Elle, a 1988., u pariškome Vogueu kao prvi crni model na njihovoj naslovnici, za što se prijetnjom o otkazivanju suradnje izborio Yves Saint-Laurent. Ranih 90-ih je zajedno s Claudijom Schiffer, Lindom Evangelistom, Cindy Crawford i Christy Turlington bila najpoznatiji i najbolje plaćeni top-model, jedina crnkinja u skupini. >> Naomi mrtva pijana u Rimu Godine 1991. časopis People svrstava je među 50 najljepših osoba na svijetu. Pojavila se u nizu videospotova glazbenika kao što su Michael Jackson, Jay-Z, Macy Gray, a najzapaženiji su bili spotovi Michaela Jacksona "In the closet" i Georgea Michaela "Freedom". Svojom bojom kože i savršenim proporcijama (86/61/87) na visinu od 1 metar 76, bila je nadahnuće studiju Dinsey za lik Pochahontas. >> Naomi Campbell udarila vlastitog vozača Naomi je 1999. pozirala za Playboy, ali zatim je sve više stjecala reputaciju osobe koja lako plane, razmažena je i sebična. U siječnju 2007. sud New Yorka dosudio joj je pet dana društveno korisnog rada pošto je bacila mobitel na jednu suradnicu. U travnju 2008. u londonskoj zračnoj luci Heathrow bila je izbačena iz zrakoplova British Airwaysa i uhićena jer je pljunula na agente i napala policajca. (hina/metro-portal)

