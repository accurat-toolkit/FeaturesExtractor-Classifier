„Premda je u drugom kvartalu nastavljen pad ekonomske aktivnosti, i to stopom od 2,5% na međugodišnjoj razini, podaci objavljeni za treći kvartal ipak upućuju na zaključak da je pad gospodarske aktivnosti pri kraju. Ostajemo pri prognozi pada gospodarske aktivnosti od 1,5% u 2010., a iduće godine očekujemo blagi oporavak i rast od 1,6%“ rekao je glavni ekonomist Zagrebačke banke Goran Šaravanja povodom objavljivanja UniCreditove CEE Quarterly publikacije za četvrto tromjesečje. „Nakon gotovo dvije godine pada u srpnju je trgovina na malo porasla 0.7% na međugodišnjoj razini. Ukidanje više stope poreza solidarnosti u studenom će dodatno povećati raspoloživi dohodak. Iako je industrijska proizvodnja još uvijek u minusu, desezonirani mjesečni podaci za srpanj i kolovoz ipak upućuju na početak oporavka“ rekao je Šaravanja. Prognozu za inflaciju u 2010. ostaje 1,0%, dok bi prosječna stopa inflacije u 2011. trebala biti 2,5%. I prognoza za deficit tekućeg računa platne bilance ostaje nepromijenjana (3,7% BDP-a) „Podaci o uvozu i izvozu dobara i turističkoj sezoni u skladu su s našim očekivanjima Naime, u prvih osam ovogodišnja mjeseca deficit robne razmjene smanjen je za milijardu eura. “ pojasnio je Šaravanja. Obzirom da očekujemo slabu domaću potražnju u 2011., mišljenja smo da će se deficit tekućeg računa platne bilance zadržati na sličnom razinama idući godine. Sporiji rast vanjskog duga, niži deficit tekućeg računa platne bilance i manji apsolutni iznos otplate vanjskog duga u 2011. svi upućuju na nastavak stabilnosti tečaja i nepromijenjeni monetarni okvir. U ovom pogledu je veliki plus i očekivani završetak pregovora s Europskom unijom u prvoj polovici 2011. Istovremeno, najava još labavije monetarne politke u SAD-u, Japanu i vjerojatno u Velikoj Britaniji bi se trebalo pozitivno odraziti na raspoloženje investitora prema tržištima u nastajanju, odnosno padu spreadova za hrvatski dug.“ rekao je Šaravanja. „Međutim, ti se pregovori neće završtiti po inerciji: Vladi predstoje politički i financijski teške odluke u brodogradnji i, između ostalog, ispunjenje mnoštva mjerila u poglavlju o pravosuđu – premda očekujemo zaključenje pregovora s EU krajem lipnja 2011., rizik da se taj rok probije nije zanemariv.“ rekao je Šaravanja, naglasivši glavne rizike za ekonomiju. „Tijekom ljeta Vlada je povećala očekivanja da će rebalans proračuna biti uvertira u pojačanu provedbu reformi, ali su ta očekivanja ostala neispunjena, osobito nakon povlaćenja prijedloga mirovinske reforme. Zbog toga očekujemo da će se smanjenje proračunskog deficita sporije odvijati (ovogodišnji deficit konsolidirane opće države vidimo na 6,5% BDP-a, i u 2011. očekujemo blagi pad na 6,0% BDP-a). Fokus u ovom kvartalu bit će na donošenju proračuna za 2011. Jednako važna bit će rasprava o prijedlogu Zakona o fiskalnoj odgovornosti, osobito kada se uzme u obzir da će razina javnog duga (uključujući sva državna jamstva) u 2011. preći gornju granicu mastrihški kriterija za ulazak u Eurozonu od 60% BDP-a .“ komentirao je Šaravanja fiskalnu politiku. Dodatno smanjenje vanjskih neravnoteža ove godine uz očekivanja da će Hrvatska iduće godine zabliježiti gospodarski rast i konačno završiti pregovore o punopravnom članstvu Europske unije glavni su aduti kada je riječ o raspoloženju investitora. Ulazak u izbornu godinu, odnosno, odgoda ozbiljnijih reformskih mjera do nakon izbora i potencijalni negativni učinci toga na proračunski deficit predstavljaju najveće rizike. Ne očekujemo promjenu kreditnog ratinga u idućih 12 mjeseci.

