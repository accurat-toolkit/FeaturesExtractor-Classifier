Već i prije samog početka rasprave pale su teške izjave. Zastupnica Gordana Sobol upozorila je nepridržavanje dogovorenog reda izlaganja. 'Želim izraziti ogorčenje. Prošli tjedan sam se prijavila za govor i dobila sam informaciju da sam prva po redu. Sada vidim da sam treća. Znam da se ništa neće promijeniti, ali mislim da je red da se zna', rekla je Sobol. Predsjednik Sabora, Luka Bebić, nakon njezine opaske nije mijenjao raspored izlaganja te je samo rekao da će provjeriti o čemu se radi. Zoran Milanović je u ime predlagatelja rasprave o povjerenju Vladi rekao da će se suzdržati od uvreda, da neće nikoga vrijeđati, ali da se sigurno neće suzdržavati od dokaza. Podsjetio je da je prijedlog o povjerenju Vladi podnesen na tri osnove. 'Tražimo pitanje povjerenja jer smatramo da je Vlada odgovorna za lošu gospodarsku situaciju, za neprovođenje nužnih reformi u državi, i najvažnije, ova Vlada je izgubila svaku političku i moralnu vjerodostojnost', rekao je Milanović. Šef oporbe je više puta ponovio da je Hrvatska talac unutarstranačkih sukoba u HDZ-u. 'Govorit ćemo cijeli dan, vama to neće biti drago slušati, ali nećete nas ušutkati. Imate li snage sve slušati? Nemojte traumatizirati Hrvatsku, ona je u nezavidnoj situaciji zahvaljujući dinastičkim sukobima u HDZ-u. Vrijeme je da ovu zemlju vodi poštena vlast!', rekao je Milanović. Bebić je Milanovića više puta upozorio jer je povrijedio premijerku i Vladu jer je rekao da ona sramoti Hrvatsku te da nema moralne vjerodostojnosti. 'Zalažem se za pristojniji vokabular u Saboru', rekao je Bebić. Dodao je da se na Milanovićev govor prijavilo 29 ispravka netočnog navoda. U brojnim replikama mogle su se čuti 'prerađene' narodne poslovice poput 'okoš bokoš... nešto napravi kokoš' i 'nije zgodno kada mačka zapadne teleća glava'. Milanović je nakratko napustio sabornicu, što su zastupnici iskoristili u replikama te mu poručili da ako ga već sada bole prepone kako će onda moći sjediti u Vladi. >> 'Sud partije proglasio premijerku krivom po tri točke optužnice' >> VIDEO: Kosor ne želi da je zovu 'šefica stranke' >> VIDEO: Milanović: Ova Vlada sramoti Hrvatsku Sanader bio prisutan, ali je otišao na put Na saborsku raspravu došao je i bivši premijer Ivo Sanader i to nekoliko trenutaka nakon svoje nasljednice Jadranke Kosor. Za raspravu se nije prijavljivao, a na pitanje hoće li to učiniti rekao je 'vidjet ćemo'. Međutim, napustio je sabornicu nakon sat vremena. Premijerka Kosor se u svom govoru osvrnula na Milanovićev govor te je rekla da je Vladino očtivanje odgovor, a ne obrana. 'Ovo nije sud, već parlament. Mi smo dostavili argumentirani odgovor, a jedan od argumenata je i i izvješće plana aktivnosti gospodarskog oporavka', rekla je Kosor. Premijerka se osvrnula i na navode da Vlada sramoti Hrvatsku. 'Obama sigurno nije mislio da sramotim Hrvatsku. Tako sigurno ne misle ni drugi predsjednici i premijeri s kojima sam se sastala, od Obame do Putina', rekla je. Po mom skromnom mišljenju, mislim da dobro vodim Sabor. Prihvatit ću svaku pomoć jer sam tako odgojen, rekao je Bebić Kosor je odbacila zahtjev da se Vladi izglasa povjerenje s porukom SDP-u da će se o Vladi odlučivati na izborima, koje će dočekati s ponosom. Nakon premijerkinog govora uslijedio je niz ispravaka netočnih navoda i prijava povrede poslovnika među zastupnicima, zbog čega se prigovorilo potpredsjedniku Sabora. 'Vladimir Šeks remeti red na sjednici', rekao je zastupnik Ostojić. Bebić: Tako sam odgojen u djetinjstvu 'Riješite svoje probleme međusobno. Nije moguće da potpredsjednik Sabora stalno intervenira. To je sabotaža', rekao je Milanović. Bebiću je upućeno da neka predsjedavanje zbog toga prepusti Šeksu. 'Svaki zastupnik ima pravo podignuti tablicu. Kada ću ja predsjedavati, to ja odlučujem. Ja, po mom skromnom mišljenju, mislim da korektno vodim ovaj Sabor. Da je moj dignitet doveden u pitanje ja bih to znao. Nisam osjetio da se mene podučava. Ja to tako ne doživljavam i svaku ću pomoć prihvatiti. Naprosto sam tako odgojen u djetinjstvu', rekao je Bebić. U nizu odgovora na premijerkin govor svoj komentar dao je i zastupnik Dragutin Lesar. 'Rekli ste na kraju 'sve za Hrvatsku'. Gospođo Kosor, ne morate davati sve za Hrvatsku, dovoljna je ostavka', rekao je Lesar. U zahuktaloj raspravi pojavio se i jedan 'nadnaravni prijedlog' zastupnika Borisa Kunsta. 'Neka premijerka proglasi još jednu ministricu, ministricu za vanzemaljce', rekao je referirajući se na izjavu zastupnice Ingrid Antičević Marinović tijekom ispravka netočnog navoda premijerke Kosor. U trenutku kada je za govornicu opet došao Milanović, Šeks je preuzeo Bebićevo mjesto na čelu Sabora te su učenici koji su odlazili s galerije u sabornici mahali pa se Šeks i Milanović nisu mogli dogovoriti kome je pozdrav bio upućen. Također, 'častili' su se i dodjeljivanjem doktorata pri čemu je Milanović rekao da mu, nažalost, ne može dati doktorat iz prava s obzirom da ga nije završio, a Šeks mu na to nije ostao dužan. 'Ja vama ne mogu dodijeliti doktorat ni iz jednoga područja, jer nemate pretpostavke za to.' 'Stazić laže da ja lažem da je Sanader lagao' Damir Kajin je prvi govorio u raspravi klubova u ime IDS-a. 'Nema smisla tražiti povjerenje, jer ova Vlada uopće nema povjerenja pa nema smisla tražiti nešto što ne postoji. Mislim da su za ovu situaciju najodgovornija dva premijera, bivši i sadašnji. A ako se ne radi o unutarstranačkom ratu, kojeg negirate, onda ne znam što je', rekao je. Kajin je spomenuo dolazak Pape Benedikta XVI. u Hrvatsku te je rekao da misli da 'nam ni dragi Bog ne može pomoći'. Andrija Hebrang je za Klub HDZ-a rekao da je oporba odabrala krivi trenutak za raspravu o izglasavanju povjerenja jer je 'Vlada u punom zamahu'. S tim se nije složio Stazić koji je rekao da je ovo zadnji trenutak te da je izgubila povjerenje pred narodom. 'A kako i ne bi kad je ovdje u Saboru brani čovjek koji je javno, ovdje u sabornici priznao da je lagao, braneći čovjeka koji je otišao s mjesta premijera, Ivu Sanadera', rekao je Stazić. >> VIDEO: 'Stazić laže da ja lažem da je Sanader lagao' >> 'Teško da bih glasovao protiv ove većine' Čini mi se da prosječni birač na ovu raspravu propušta kroz svoju glavu vapaj 'Bože moj zašto si me ostavio', rekao je Pupovac 'Stazić laže da ja lažem da je Sanader lagao. Ispravlja nešto što ja nisam ja rekao. Ja sam rekao da mislim da je Sanader otišao zbog toga što sam rekao, a ja mislim i imam pravo misliti od 90. godine, koliko god se to vama gospodine Staziću ne sviđa', rekao je Hebrang. Zastupnik Kluba SDSS-a Milorad Pupovac pokušao je raspravu pratiti iz druge pesrpektive. 'Na trenutak sam pokušao biti u poziciji prosječnog birača koji nas gleda i možda ću presmjelo zaključivati, ali čini mi se da taj prosječni birač propušta kroz svoju glavu vapaj 'Bože moj, Bože moj zašto si me ostavio'. Dinko Burić je u ime HDSSB-a najavio da će glasovati za nepovjerenje premijerki. Vladi zamjera gaženje vrijednosti Domovinskog rata, uvođenje Hrvatske u dužničko ropstvo i na rub ekonomske propasti, beskrupuloznu pljačku i maćehinski odnos prema Slavoniji. 'Došlo je vrijeme za ispunjenje proročanskih riječi premijerke 'Kud' Ivo tud' i ja', rekao je Burić. Raprava se zaoštrila kada je tijekom je Zoranu Milanoviću tijekom izlaganja HDZ-ovac Boris Kunst rekao 'budalo'. Nakon toga je Milanović tražio intervenciju Friščića kao predsjedavajućeg te više puta spomenuo kao zastupnici psuju. 'Netočno je da je netko psovao. Kolega ga je nazvao budalom, a to nije psovka', rekao je Matušić. Netočna je i lažna kleveta da je vrh HDZ-a kriminalna organizacija i zbog toga treba razmotriti primjenu članka 129 Ustava RH o djelovanju političkih stranaka. Vrh SDP-a ruši temeljna načela ustavnog poretka, ne priznaje odluke Ustavnog suda i zbog toga bi mogli doći itekako pod udar zakona i zabranu političke stranke SDP-a Vladimir Šeks 'I Obama je danas bio svjedok dobrog rada premijerke' Dragutin Lesar je nakon izlaganja tajnika HDZ-a Bačića rekao da je nadmašio i ministra Milinovića koji je neki dan u Gospiću rekao da HDZ, HSS, HSP, nezavisni zastupnici, Engleska i Amerika podržavaju predsjednicu SDP-a. 'U ovu raspravu ste uvukli i Europsku pučku stranku. Ne znam da li vi njima odgovarate za radu u Hrvatskom Saboru, ali ja ne. Ako se ne varam, to je ona ista stranka koja je do prije godinu dana govorila da Hrvatsku u EU može uvesti samo Ivo Sanader i nitko drugi. Čuli smo danas da su svjedocima dobrog rada Vlade bili Obama, Barrosso i svi ostali', rekao je Lesar. 'Jeste li vi zločinačka organizacija?' Vladimir Šeks osvrnuo se na komentar zastupnice Romane Jerković da je njegovo izlaganje 'doista sumrak demokracije i parlamentarizma'. 'Zaista je bilo uzbudljivo i seriozno izlaganje zastupnice Jerković. A izlaganje je bilo sumrak demokracije jer sam razobličio presudu SDP-a i njezinih satelita', rekao je Šeks. 'Pokretanje povjerenja Vladi samo je po formi takav zahtjev, a po sadržaju se radi o jednoj politikanskoj optužnici i presudi sa svim obilježjima jednog montiranog političkog procesa', rekao je Šeks te je dodao da je razobličio laž o unutarstranačkim sukobima i veliku laž, koje je ponovno ustvrdio Željko Jovanović, da je vrh HDZ-a kriminalna organizacija. 'Hoćete li da napravimo jednu malu inverziju pa da u vašim istupima napišem da je vrh SDP-a kriminalna organizacija, banda, zločinačka organizacija? Hoćete li vi pristati biti kriminalna organizacija? Jeste li to ili niste?', rekao je Šeks. 'SDP ne želi sudjelovati u ovoj blamaži' Nakon 20-minutne stanke Zoran Milanović se obratio Saboru i citirao izjavu Vladimira Šeksa u kojoj govori da treba razmotriti zabranu SDP-a. 'SDP u ovoj blamaži više neće sudjelovati, a vi kako hoćete', rekao je Milanović. Andrija Hebrang kao predsjednik Kluba zastupnika HDZ-a je pozvao da se tolerantno nastavi rasprava te je kazao da bi se moglo naći još i gorih izjava od ove Šeksove kada bi pogledali u stenogram rasprave. 'Nisam ja zazivao zabranu SDP-a, referirao sam se na ustavnu odredbu članka 109. Ustava, a to sam rekao u kontekstu kada sam osporavao netočnost tvrdnje Jovanovića i Milanovića da je vrh HDZ-a kriminalna organizacija, a ustvrdio sam da je vrh SDP-a kriminalna organizacija te da ugrožava temelje ustavnog poretka te temeljna ustavna načela', rekao je Šeks. Zastupnik Damir Kajin rekao je kako su neki zastupnici pretjerali. referirajući se na Šeksov istup komentirao je kako to nije dobro, a opoziciji je poručio da se ne mogu stvari preko noći pokrenuti na bolje. Friščić je premijerki dao podršku (Foto: Pixsell)

