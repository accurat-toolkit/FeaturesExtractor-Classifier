Kisangani je glavni grad provincije Tshopo u Demokratskoj Republici Kongo. Leži u tropskoj šumi, na mjestu gdje se spajaju rijeke Kongo, Tshopo i Lindi. Ime grada u vrijeme Belgijskog Konga bilo je Stanleyville (ili Stanleystad na nizozemskom), prema osnivaču grada, velškom istraživaču Henryju Mortonu Stanleyu. Današnji naziv Kisangani dolazi iz svahilija, dok se u lingala jeziku naziva Singitini ili Singatini. Oba naziva mogu se prevesti kao "Grad na otoku". U gradu se govore svahili, lingala i francuski, s tim da je ovaj posljednji ujedno i službeni jezik. Kisangani je najdalja luka uzvodno na Kongu i stoga ima izuzetan značaj kao trgovački centar cijele regije. Uz Kinshasu i Lubumbashi, najzačajnije je gospodarsko središte zemlje. Jedno je vrijeme u gradu živio Patrice Lumumba, borac za neovisnost i prvi premijer DR Kongo. Prema popisu iz 2004. godine, Kisangani je brojao 682.599 stanovnika,[1] čime je bio peti grad po brojnosti u državi. [uredi] Izvori [uredi] Vanjske poveznice [uredi] Ostali projekti U Wikimedijinu spremniku nalazi se još gradiva na temu: Kisangani Nedovršeni članak Kisangani koji govori o gradu u DR Kongo treba dopuniti. Dopunite ga prema pravilima Wikipedije. Dobavljeno iz "http://hr.wikipedia.org/wiki/Kisangani" Kategorije: U izradi, Gradovi u Demokratskoj Republici Kongo | Gradovi u Demokratskoj Republici Kongo

