Za razliku od 1. kola SP u nogometu koje nije ponudilo niti jednu lijepu utakmicu, u 2. je kolu gotovo svaka druga bila krasotica (42 pogotka na 16 utakmica), pa se nadamo da će završno, 3. kolo u skupinama donijeti i stopostotni učinak ljepote. I u ovome su dominirali južnoamerički nogometaši koji su u pet utakmica zabilježili i pet pobjeda (trenutni im je omjer 8:2:0). Europska trojka Francuska-Engleska-Italija ponovila je mrtvu, beskrvnu i nezanimljivu sliku elitnog europskog nogometa i stavila pod znak pitanja prolazak aktualnog svjetskog prvaka (Italija), finalista prošloga Mundijala (Francuska) i države kolijevke loptanja nogom (Engleska). Portugalci su postavili rekordnu pobjedu na SP i Sjevernokorejancima iza leđa ostavili sedam lopti. Malo nam je Korejanaca čak bilo i žao pa smo pomislili „ovi neće od sramote moći ići kući“, no onda nam je sinulo. Pa oni ni ne žele kući. Skupina A Francuzi će u posljednjem kolu moliti urugvajske i meksičke bogove da njihove ekipe ne odigraju neriješeno, jer bi time izbacili galske pijetlove s prvenstva koji u isto vrijeme igraju utakmicu s domaćinom JAR-om s kojima imaju neriješena i neka povijesna pitanja. NAŠ TIP: Meksiko i Urugvaj Skupina B Argentina i Južna Koreja odigrali su pravu ljepoticu iz koje su gaučosi izašli kao pobjednici (4:1) iako je J. Koreja kod 2:1 imala mrtvu šansu. Argentincima je ostalo samo da slome Grke i otvore vrata 1/8 finala Korejancima kojima bi i bod protiv Nigerije bio dovoljan. NAŠ TIP: Argentina i Južna Koreja Skupina C Nevjerojatno: Iako su otvorili prvenstvo s dva truljava remija, Englezi su i dalje favoriti Skupine C. Dovoljno im je samo dobiti Sloveniju i idu dalje. S druge strane naši zapadni susjedi unatoč vodećoj poziciji nakon dva kola, imaju najmanje šansi za prolaz. Amerikancima, koji su do sada najviše pokazali, preostaje dobiti Alžir i u 1/8 su finala. NAŠ TIP: SAD i Engleska Skupina D Slično je i u ovoj skupini. Vodeća Gana najslabije stoji na kladionicama, budući da u posljednjem kolu igra protiv li-la Nijemaca, dok će razgoropadnuti Srbi protiv daleke, ali prijateljske Australije tražiti tri boda za prolaz među 16 najboljih. Ukoliko ne budu nastavili trend igranja rukom (dvije utakmice, dva crvena kartona) imaju velike šanse. NAŠ TIP: Njemačka i Srbija Skupina E Danska i Kamerun odigrali su najljepšu utakmicu 2. kola nakon koje su Kamerunci postali prva reprezentacija koja sigurno napušta prvenstvo već nakon prve faze. Nizozemci su s druge strane postali prva reprezentacija koja je osigurala 1/8 finala, iako je i 2. kolo odigrala bez veze. Odbijanac sa sto metara Japan je stavio u nezgodnu situaciju da u posljednjem kolu protiv Danaca odlučuju o drugom putniku u 1/8 finala. NAŠ TIP: Nizozemska i Japan Skupina F Ukoliko Novi Zeland ne ispiše i treću stranicu u svojoj nogometnoj povijesti, vodeći Paragvaj je sigurno na tronu grupe F. Dosadnim Talijanima nakon dva remija frizure su splasnule i pribojavaju se debitanata ovog svjetskog prvenstva, Slovaka koje bi eventualna pobjeda promovirala u viceprvaka skupine, odnosno protivnika Nizozemske u 1/8 finala. NAŠ TIP: Paragvaj, Italija (mada bi voljeli Slovačku) Skupina G Derbi 2. kola igrali su Brazil i Obala Bjelokosti. Da nije bilo suca koji je mljeo igrače, utakmica bi vjerojatno bila još ljepša. Ovako, Brazil je samljeo Drogbu i Co. koje sada samo teorija drži u igri. Samljevena je i Sjevernokorejska vojska rekordnim rezultatom ovogodišnjeg World Cupa. Portugalci su ih dobili 7:0, a briljirao je C. Ronaldo s jednim pogotkom, jednom vratnicom i tri-četiri asistencije i tako istakao kandidaturu za najboljeg igrača prvenstva. No može li biti i najljepši? NAŠ TIP: Brazil i Portugal Skupina H Najsimpatičniji nogomet igra najmlađa reprezentacija na SP, Čile koja je u prvoj utakmici zabila prvi gol na Mundijalu nakon 48 godina, a u drugoj uspjela razbiti rijetko viđen bunker antinogometne Švicarske koja je ipak uspjela srušiti talijanski rekord ne primivši gol na pet i pol utakmica na SP. Ipak i sa 6 bodova Čileanci ne mogu slaviti budući da im je prolaz u 2. krug još uvijek pod znakom pitanja. Španjolci su rutinirano pojeli Honduras. NAŠ TIP: Čile i Španjolska S. Matijević Relatd Articles BUDUĆNOST SVJETSKIH PRVENSTAVA: Kako će nogomet izgledati u bliskoj budućnosti U posljednjem predmundijalskom tjednu zapljusnuti smo dokumentarno-za... C. Ronaldo prevario zaručnicu sa samim sobom Mlada i gotovo savršena portugalska nogometna zvijezda Cristiano Rona... LJEPOTICA 1. KOLA: Nizozemke, Argentinka i Red Hot Čile Peppers Niti jedna od 16 odigranih utakmica 1. kola SP u Južnoafričkoj Republ... LJEPOTICA 1/8 FINALA: Najljepši trenuci SP u nogometu Nakon 56 „uzastopnih“ utakmica SP, nogometaši su uzeli dvodnevni pred... LJEPOTICA 3. KOLA: Hej Slovaci, još ste živi Spala knjiga na 16 slova, od kojih njih čak sedam dolazi iz Sjeverne ... LJEPOTICA POLUFINALA: Nizozemska i Španjolska u finalu, C. Ronaldo u Hollywoodu! Prvo poluvrijeme drugog polufinala SP u nogometu bilo je jedno od naj... LJEPOTICA SP-a: Blažičkovih 11 razočaralo naciju 64. utakmica SP u Južnoafričkoj Republici spustila je zastor na 19. s... Otac penala-engleski državni neprijatelj broj 1. Susrete engleske i njemačke nogometne reprezentacije obilježile su br... OTKRIVAMO: Činjenice koje niste znali o vuvuzelama “Vuvuzele me podsjećaju na svakodnevni zvuk roja komaraca iznad glava... SP PRED VRATIMA – (SKUPINA H): Nova španjolska invazija na Latinsku Ameriku SKUPINA H: ŠPANJOLSKA, ŠVICARSKA, HONDURAS, ČILE Španjolska bi lako m... SP U NOGOMETU-Razriješena misterija ‘Maradona sa dva ručna sata’ Ljubitelji nogometa koji su pratili televizijski prenos utakmice Arge... SVE TAJNE SP 2010: Finale će suditi žena! Messi nije spreman, Brazil ima tajanstvenog igrača, Slovaci vole spor... VODIČ ZA GALEBOVE: SP u nogometu otvara novu sezonu galebarenja! Svake četiri godine muškarcima se pruža jedinstvena prilika da u točn... Comments No comments. Your Name Title Comment New Comment Enter the code

