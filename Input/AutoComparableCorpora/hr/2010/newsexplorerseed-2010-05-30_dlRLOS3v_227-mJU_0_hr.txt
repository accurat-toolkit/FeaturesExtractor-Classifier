Glavni grad Indije je Delhi, koji ima oko 13 milijuna stanovnika doseljenih iz čitave Indije, na površini od 1.485 km². Tu je jedna od najstarijih svjetskih civilizacija, stara barem 5.000 godina, nastala je na tlu današnje Indije. Arijska plemena sa sjeverozapada oko 1.500 godine pr. Kr. upala su na područja nastanjena Dravidskim stanovništvom i miješanjem tih dviju civilizacija stvorena je klasična indijska kultura. Arapski upadi započeli su u 8. stoljeću, a u 12. stoljeću svoj je utjecaj proširila i Turska da bi počevši od 15. stoljeća europski trgovci jačali trgovinu s Indijom. U 19. stoljeću britanski imperij preuzeo je kontrolu nad gotovo svim indijskim zemljama. Nenasilni otpor britanskom kolonijalizmu koji su predvodili Mahatma Gandhi i Jawaharlal Nehru donio je nezavisnost 1947. godine. Indijski potkontinent je tada podijeljen na sekularnu državu Indiju i muslimansku državu Pakistan. Treći rat između dvije zemlje doveo je do nastanka treće države Bangladeš, koja je nastala od Istočnog Pakistana. Miroljubivi i tolerantni ljudi Danas je Indija savezna država sastavljena od 28 država i 7 saveznih teritorija. Unatoč impresivnim pomacima u razvoju, Indija se i danas suočava s velikim problemima kao što su sukobi sa Pakistanom oko Kašmira, ogromna prenapučenost, ekološka degradacija okoliša može se reći u svakom pogledu. Kanalizacija često otvorenog tipa u pojedinim dijelovima naselja i gradova. Smeća pune ulice, preko kojeg se prolazi, nikome ne smeta, po njemu hodaju, svete „krave“ i prebiru po usmrdjelom smeću. Vjerujem da su stanovnici Indije ogrezli u prljavštini i kao takvi odoljeli su mnogim bacilima i bakterijama. Postali su na mnoge zaraze imuni. Kaka bi se mi kretali kuda se oni kreću i gdje žive, sigurno bi „fasovali“ koju od bolesti. Ekstremno siromaštvo veliko dijela stanovništava. Ne možeš korak ići da te sirotinja ne zaskoči tražeći milostinju, ili će te povući za rukav. Skoro svako dijete zna prositi, čini mi se čim stane na noge već zna tražiti ukazujući prstima na novac. Posebno očekuju europejce, jer unaprijed misle oni imaju novaca i od njih treba tražiti. Unatoč svega mirni su, nisu toliko ni nasilni, ne svađaju se, a podnose jedni druge. Vjerojatno svjesni svatko svoje bijede. Često i uglavnom hodaju bosi. Od izmeta kravljega i stočnoga prave male gomile od po kilogram po prilici, suše na suncu i stavljaju u stog pa kada dođu monsunske kiše i malo bude hladnije onda im to služi za ogrjev. Ogrjev im malo treba u doba monsuna. Inače ovdje su temperature od oko 30-ak stupnjeva. Kažu da izmet kravlji i mokraća služi u medicini za spravljanje različitih vrsta lijekova posebno za probavni i stomačni trakt. Zna se često dogoditi i etnička i vjerska napetost. Grad različitosti i monumentalnosti Površina ove zemlje je oko 3.300.000 km². Klima je od tropske monsunske na jugu do umjerene na sjeveru. Stanovništvo je masovno oko 1.080.000.000, kako kažu statistike iz 2005. godine, što će reći da je sada već za neki milion više. Prosječna starost stanovništva je 24,5 godine. Religije: hindu 80%, muslimani 13,4%, kršćani 2,3%, sikhi 1,9%. Delhi je podijeljen u dva dijela: stari i novi, stari dio grada smješten je unutar obrambenih zidna i prostire se zapadno od čuvene Crvene utvrde (Red fort) koju je dao sagraditi mongolski vladar Šah Jahan u prvoj polovici 17. stoljeća. Inače povijest grada stara je preko 3.000 godina. Grad su napadali mnogi osvajači: Timer Lenko u 14. stoljeću, Babur u 16. stoljeću, a među ostalim u 19. stoljeću i Britanci. Osim navedene Crvene tvrđave od povijesnih građevina treba spomenuti Jama Masjid, najveću džamiju u Indiji, sagrađenu također po nalogu Šah Jahana. Stoga se stari dio grada još naziva i Shah Jahanabad. Tu u spletu uličica i trgova žive jedni uz druge, ali ipak odvojeno, svaki u svojoj četvrti, muslimani, sikhi i hindusi. Južno od starog dijela grada prostire se New Delhi, ponos graditeljstva britanskog imperija. Prebacivši prijestolnicu Indije iz Kalkute u Delhi, Britanci su 1911. godine proglasom kralja Georgea V. započeli s izgradnjom novog grada koji je inauguriran 1931. godine. Novi se grad protezao na površini od 26 km² i trebao je svojim širokim avenijama i velikim urađenim parkovima simbolizirati veličinu i snagu Carstva. I danas se nazire ta grandioznost, palača potkralja i prostranstvo, unatoč naknadnoj izgradnji na ranije slobodnim površinama. Mjesta od posebnog zanimanja turista su: India Gate spomenik palim indijskim vojnicima u I. svjetskom ratu, Parlament house, National museum i mnoge impresivne palače u kojima je danas uglavnom smještena državna administracija. Južno od središta grada treba posjetiti Qutb Minar kompleks koji se sastoji od džamije, medrese i minareta visokog 73 m koji je svojom izgradnjom krajem 12. i početkom 13. stoljeća trebao simbolizirati dominaciju islama nad nevjernicima. Ima oko 5 nekih katova, idući prema vrhu sve su uži. Svaki kat je posebnim figurama u kamenu urađen. Okruglog je oblika. Oko njega je kompleks objekata vrlo lijepih i turističkih atraktivni. Sagrađena 1464. godine Nemrana spada u najstarije indijske palače-hotele. Na površini od 10 hektara stepenasto se uzdižu palače urezane u obronak brda pružajući prekrasan pogled. Godine 1986. ruševine te utvrde palače su obnovljene. „Ružičasti“ Jaipur Jaipur je živopisna prijestolnica savezne države Radžastan, poznat je i pod nazivom „ružičasti grad“ zbog boje fasada mnogih građevina. Potpuno je zasluženo uvršten u tzv. „Zlatni trokut“ najposjećenijih destinacija u Indiji. Delhi, Agra i Jaipur. Grad je 1727. osnovao maharadža Jai Singh II. koji je gajio sklonost prema znanosti i kulturi. Stoga je grad sagrađen planski i za 4 godine su završene glavne palače, središnji trg i glavne ulice. Položaj ulica baziran je na matematičkom uzorku 9 trgova koji predstavljaju staru Hindu mapu svemira sa svetim brdom Meru, domom Šive koji zauzima središnji trg. U Jaipuru se u središtu nalazi kraljevska palača, danas gradska palača, sagrađena između 1728 i 1732. godine. Osim palače, posjetioce fascinira i Hawa Mahal, palača vjetrova, iz 1799. godine koja čini dio istočnih zidina gradske palače i najljepše se vidi izvana, s ulice. To je vjerojatno najpoznatija Jaipurska građevina koju krasi čipkasta ružičasta fasada sagrađena za žene iz harema koje su kroz otvore na pročelju mogle promatrati život na ulici, a da istovremeno ne budu viđene. Jantar Mantar u doslovnom prijevodu „instrumenti za mjerenje sklada u nebesima“, jedan je od najstarijih i najslavnijih opservatorija na svijetu, sagrađen između 1728. i 1734. godine. Svaki od instrumenata ima posebnu funkciju i svaki daje precizno čitanje. Idući u smjeru kazaljke na satu vidjet ćete sljedeće instrumente: veliki sunčani sat koji ima označene sate i minute, „Dhruva“ pokazuje položaj zvijezde Sjevernjače, „Narivalya“ ima dva brojčanika: južni za vrijeme kad sunce na južnoj hemisferi i sjeverni za ostatak godine, mali „Kranti“ je služio za mjerenje geografske duljine i širine za nebeska tijela, „Raj“ – kralj svih instrumenata se koristio jednom godišnje za izračun hinduskog kalendara i drugih parametara ove vrste. Utvrda i palača Amber sagrađena je početkom 17. stoljeća na mjestu hinduskog hrama iz 10. stoljeća na strateški važnom položaju koji dominira uskom dolinom. U palaču se ulazi kroz pet obrambenih zidova. Od građevina unutar utvrde treba izdvojiti Shila Mate Temple, hram posvećen božici rata-Kali, dvoranu za javne prijeme Diwan-i-Am, dvorana za privatne posjete: Jai Mandir mramorni paviljon, Shish Mahals ili Palača ogledala. Na zapadu se nalazi Sukh Niwas, palača užitka sa tekućom vodom koja hladi zrak i vratima ukrašenim slonovačom i sandalovinom. Biser Indije – Taj Mahal Tijekom 16. i 17. stoljeća Agra je bila jedna od mogulskih prijestolnica. Vrhunac razvoja grad je doživio za vladavine mogula Akbara. Od ostalih vladara treba spomenuti već navedenog Šaha Jahana stari Delhi koji je Agri ostavio neke od i danas najslavnijih građevina – čuvena džamija Jama Majsid koju je šah Jahan posvetio najstarijoj kćeri, većina građevina unutar tvrđave Agra i najslavniji biser Indije: Taj Mahal. Ovo remek djelo koje je spomenuti šah posvetio svojoj voljenoj kraljici Mumataz Mahal opisano je kao suza na licu vječnosti (Tagora) i vječni spomenik ljubavi. Monumentalni spomenik se gradio 22 godine počevši od 1631. godine i danas se smatra jednim od 7 svjetskih čuda. Bijeli mramor od kojeg je taj građen bliješti čak i za tmurnog vremena. Perzijski graditelj Ustad Isa građevinu je podigao na mramornoj platformi veličine 313 četvornih stopa usred koje se uzdiže najveća od ukupno 22 kupole i 70 metara iznad ostatka građevine. Utvrdu Agra započeo je mogul Akbar.g., a završio njegov unuk Šah Jahan. Građena je uglavnom od crvenog pješčenjaka, vrlo je slična Crvenoj utvrdi u Delhiju. Od građevina u utvrdi treba spomenuti Pearl Mosque mramorna džamija savršenih proporcija, a natpis na perzijskom unutar građevine uspoređuje je s savršenim biserom. Tu se još nalaze brojne palače: Jahangiri Mahal višekatnica koju je Akbar posvetio supruzi Jodha Bai u koju se ulazi kroz impresivna vrata i dvorište – neke od dvorana dekorirane su u perzijskom stilu zlatno-plavim štukaturama, druge se ističu prebogato obrađenim detaljima u kamenu. Smatra se da je veći dio tih ukrasa stoljeće kasnije prenesen u druge palače u utvrdi kao što su Diwan-i-Kas, Mausam Burj, Shaha Burj… Khajuraho hramovi Slava i veličina Orche nastala je u 16. stoljeću kad je plemeniti glavešina Rudar Pratap iz dinastije Bundela odlučio na tom mjestu uz rijeku Betwa podići svoje sjedište. Kompleks utvrde udomljuje tri prekrasne palače smještene u otvoreni četverokut: Jehongir Mahal, Raj Mahal i Raj Praveen Mahal. Uz njih je na čvrstoj stijeni sagrađen hram Chaturbhuj koji je trebao poslužiti kao svetište, ali je slika Rama zbog koje je hram sagrađen ipak ostala u susjednoj palači Ram Raja Mandir koja je zbog te svrhe pretvorena u hram. Ram Raja Mandir je kamenom stazom povezan s hramom Laxminarayan. Ovdje je stil gradnje mješavina utvrde i hrama. Unutrašnjost krije zanimljive zidne slikarije-reprezentativne primjerke slikarske škole Bundela. Khajuraho hramovi su jedna od najvećih indijskih atrakcija. Nekadašnja prijestolnica dinastija Chandela, Khajuraho je danas mirno selo s jedva 6 tisuća stanovnika. Hramovi su savršen primjer into-arijske arhitekture, ali su dekoracije sa slobodnim motivima ono što je Khajuraho učinilo slavnim. Skulpture su u kamenu prikazali mnoge aspekte indijskog života od prije 1.000 godina: božanstva i božice, ratnike i glazbenike, životinje, one iz prirodnog okruženja i one mitološke. Hramove je izgradila dinastija Chandella koja je vladala tijekom pet stoljeća sve do pada pod islamsku vlast. Gotovo svi hramovi nastaju u stoljeću najvećeg procvata stvaralaštva: od 950 do 1.050 godine. Svi hramovi mogu se podijeliti u tri dijela: ulazi se kroz trijem znan imenom Ardhamandapa, slijedi dvorana ili Mahandapa poduprta stupovima i okružena hodnikom. Vestibul vodi dalje u Garbhagrihu-unutarnje svetište sa prikazom božanstva kojem je hram posvećen. Neki od najstarijih hramova građeni su od granita ali svi oni koji potječu iz klasičnog perioda povijesti Khajuraha građeni su od pješčenjaka. Hramove dijelimo na zapadne, istočne i južne od kojih se oni zapadni smatraju najimpresivnijima: Varaha hram iz 10. stoljeća posvećen trećoj inkarnaciji Višne nasuprot kojem se nalazi hram Lakshmana najstariji među hramovima, iz 950 godine. Hram je bogato ukrašen prizorima iz lova i bitaka kao i erotskim motivima. Hram Kandariya Mahadeva je najveći i najviši, posvećen Šivi. Krase ga više od 800 statua bogova i boginja, glazbenika i likova u raznim erotskim pozama. Hram Chitragupta iz ranog 11. stoljeća jedini je posvećen bogu sunca-Surya. Unutar istočne grupe hramova sagrađen je muzej Jain sa kružnom galerijom u kojoj su postavljene statue 24 Tirthankarasa. Gatovi rijeke Ganges Varanasi grad, jedan je od najvažnijih hodočasničkih sjecišta u Indiji, ujedno i jedna od najvećih turističkih atrakcija. Smješten na obalama rijeke Ganges, Varanasi je središte civilizacija već više od 2.000 godina. Tu u blizini, u 10 km udaljenom Saranathu, Buda je propovijedao svoju poruku prosvjetljenja prije 25 stoljeća. Poznat po imenima Kashi i Benares, Varanasi je dobio ime kombinacijom imena dviju rijeka: Varuna i Assi. Za svakog pobožnog Hindusa, smrt u ovom gradu izravno ga vodi u raj. Grad je uostalom igrao veliku ulogu u promociji hindu jezika, a ovom su gradu pripadali i veliki pisac Prem Chand i pjesnik Tulsi Das. Glavna atrakcija Varanasija je zapadna obala rijeke Ganges na kojoj se obavlja ritualno kupanje na više od 100 gatova. Osim gatova treba spomenuti Tulsi Manas sagrađen 1964. godine. Židovi tog hrama ukrašeni su stihovima i scenama iz Ram Charit Manas koju je napisao već spomenuti pjesnik Tulsi Das. Na drugom katu hrama možete promatrati elektrikom pokretane statue i scene iz hinduske mitologije. Nizvodno se nalazi i poznato Benares Hindu University (BHU), sveučilište sagrađeno 1918.godine koje zauzima površinu od 5 km² i slovi kao središte za proučavanje indijske umjetnosti, kulture i glazbe kao i studij sanskrita. Pola sata pješice od sveučilišta nalazi se novi hram Vishwanath koji je osmislio veliki indijski nacionalist Pandit Madan Mohan Malaviya koji je želio oživjeti hinduizam bez predrasuda – stoga je taj hram otvoren svim ljudima. S druge strane rijeke, nasuprot hramu nalazi se Ram Nagar Fort, dom maharadže od Benaresa. Ivan Ravlić, župnik u Novom Sarajevu

