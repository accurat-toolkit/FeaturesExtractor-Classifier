Facebook je u ponedjeljak pokrenuo vlastiti e-mail servis i objavio rat Googlu. Šef Mark Zuckerberg negirao je da projekt Titan unutar firme zovu 'ubojicom Gmaila', te da ne očekuje da će novi servis srušiti konkurenciju u danu. Ipak uvjeren je da ima bolji projekt od postojećih. - Mi mislimo da e-mail neće biti moderni servis za poruke - rekao je Zuckerberg i pojasnio kako je njihov novi servis više temeljen na chatu nego e-mailu. Najveći problem e-maila je što nije u realnom vremenu, a slanje i primanje poruka mora biti trenutno, rekao je. - Ne kažem da mail treba stići brzinom munje, no brzina instantnih poruka i SMS-ova na mobitelu je dramatično drukčija od mailova. Mi možemo bolje - zaključio je Zuckerberg. Facebookov e-mail sadržavat će @facebook.com domenu, a bit će više od konkurencije Gmaila, kaže Zuckerberg. Nudit će tri nove mogućnosti koje ostali mailovi nemaju: slanje poruka na više platformi, uključujući SMS, povijest razgovora na tim platformama i 'socijalni inbox' preko kojeg će korisnici moći filtrirati poruke. Korisnici će tako moći chatati, slati e-mailove, Facebook poruke, SMS-ove, ili IM (instant messages) u realnom vremenu. - Prijatelji će primiti vašu poruku kroz bilo koji medij ili uređaj koji im odgovara, a možete i razgovarati u realnom vremenu - rekao je Zuckerberg. U početku će aplikaciji moći pristupiti samo oni koji dobiju pozivnicu, no uskoro će svim korisnicima Facebooka biti ponuđena besplatna adresa, prenosi FoxNews. Tagovi: social inbox, facebook, e-mail Zadnji komentari 7 komentara Pogledaj sve komentare Prije 3 tjedna AnaFisher: tako je hakeri ce imati posla... ja iskreno imam fb profil.. ali nema ni prezimena pravog ni podataka,a ni slika.. kad gledam ljudi stavljaju i podatke..sli sve do jednog jos fali jmbg i broj kartice.. slike,dijece,prijatelja rodbine.. ma dajte ljudi to je internet.. gdje je tu privatnost... Prije 3 tjedna, 1 dan NajluđiVrapčan: Koja glupost taj facebook a da ne pričamo koja opasnost ali ionako če mnogi to shvatiti prekasno... Prije 3 tjedna, 2 dani ToмislavDяeta: poznato je da hakeri vole facebook.. posto ce pustit polovno osiguran bit ce hakiranih vise neg dovoljno.. Ostajem na Gmail-u Ne slažeš se? Komentiraj! Za komentiranje je potrebno prijaviti se. Nemaš korisnički račun? Registracija je brza i jednostavna, registriraj se i uključi se u raspravu.

