Novembarskim izbornim uspjehom Republikanca smanjena je većina koju su Demokrati imali u Senatu i od januara, kada Senat počne zasjedati u novom sazivu, izgledi za ratifikaciju biće manji. Dok Kongres zasjeda u postojećem sazivu, dakle do kraja ove godine, nema višeg i prečeg nacionalnog sigurnosnog prioriteta od ratificiranja sporazuma START, tvrdi predsjednik SAD Barack Obama. Sporazum START potpisan, ratifikacija na čekanju Izgledi da novi američko-ruski sporazum o kontroli nuklernog naoružanja bude ratificiran u Senatu do kraja godine su, kako ocjenjuju analitičari, dosta slabi iako predsjednik Barack Obama vrši snažan pritisak da to bude učinjeno u sadašnjem sazivu u kojem njegova, Demokratska stranka ima značajnu većinu. I lideri evropskih zemalja, članica NATO saveza su na nedavnom samitu u portugalskom Lisabonu izrazili snažnu podršku ratifikaciji sporazuma START. Međutim, Bijela kuća se suočava sa otporom opozicione Republikanske stranke, znatno ojačane nakon kongresnih izbora odžanih početkom novembra. Predsjednik Obama, tvrdi da je .....: „... Nacionalni sigurnosni imperativ ratificirarti sporazum START do kraja godine. U danima dok Kongres zasjeda u postojećem sazivu, nema višeg i prečeg nacionalnog sigurnosnog prioriteta. Interes u pogledu nacionalne sigurnosti je jasan i visok.“ Više nekadašnjih državnih sekretara i ministara odbrane takođe smatraju sa novi američko-ruski sporazum o smanjenju nuklearnog naoružanja treba biti ratificiran. Hillary Clinton, aktuelna državna tajnica, takođe odlučno ističe: „Svi oni koji misle da trebamo odgoditi ratifikaciju, ili je izbjeći, mislim da uveliko podcjenjuju sigurnosne prijetnje kojima je izložena naša zemlja.“ Predsjednici Sjedinjenih Država i Rusije Barack Obama i Dmitrij Medvjedev u aprilu su potpisali novi sporazum kojim se obje zemlje obavezuju na dalje smanjivanje nuklernog arsenala dugog dometa za 30 odsto. Novembarskim izbornim uspjehom Republikanca smanjena je većina koju su Demokrati imali u Senatu i od januara, kada Senat počne zasjedati u novom sazivu, izgledi za ratifikaciju biće manji. Međju onima koji smatraju da izjašnjavanje o sporazumu treba odgoditi do janura je i novoizabrani senator Roy Blunt. Uz to, on konstatuje: „To pitanje je od kritične važnosti za Ameriku. A ako je tako, sporazum je već trebalo da bude ratificiran.“ Evropska unija i Rusija takođe požuruju Sjedinjene Države da ratificiraju novi sporazum kojim će biti zamijenjen postojeći, sklopljen 1991. godine i kojem važnost ističe narednog mjeseca. Generalni sekretar NATO saveza Anders Fogh Rasmussen kaže: „Odlaganje ratifikacije sporazuma START štetiće ukupnom sigurnosnom stanju u Evropi. I zbog toga snažno tražimo od obje strane da sporazum ratificiraju što je prije moguće.“ James Carafano, analitičar pri fondaciji Heritage, ocjenjuje da evropska podrška za senatore ne znači mnogo: „Prije svega, sporazum je potpisan prije nekoliko mjeseci. Ako Evropljani zaista misle da je neophodan, trebali su nešto reći i ranije. A u procjenama kako će senatori glasati o sporazumu, ono što je rečeno u Lisabonu nije od neke velike važnosti.“ Gospodin Carafano smatra da novi sporazum Rusiji otvara veliki prostor za modernizaciju njenog naoružanja, što je prednost na kojoj Washington za sebe nije insistirao: „Predsjednik Obama nikada nije rekao da će modernizirati američki nuklerni arsenal. Činjenica je da je on jasno rekao da to neće činiti. Ono o čemu je on govorio je da će izdvojiti novac za nuklearnu infrastrukturu koja podržava nuklerni arsenal. A to nije modernizacija.“ Gospodin Carafano ne smatra validnom ni najavu NATO saveza na samitu u Lisabonu da je Rusija sprema sudjelovati u protiv-raketnom odbrambenom sistemu NATO-a. Naime, ruski predsjednik Dmitrij Medvjedev se sudržao od davanje pune podrške instaliranju evropsko-američkog protiv-raketnog štita čiji je osnovni cilj zaštiti Evropu od evetualnog raketnog napada iz Irana. Moskvi je, kako je rečeno, potrebno više detalja o tom sistemu.

