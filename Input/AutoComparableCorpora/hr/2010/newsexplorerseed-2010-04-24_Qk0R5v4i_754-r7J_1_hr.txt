Za svega nekoliko postotaka novca potrebnog za održavanje nuklearnog arsenala, jedanaest država s nuklearnim naoružanjem (Sjedinjene Američke Države, Rusija, Ujedinjeno Kraljevstvo, Francuska, Kina, Indija, Pakistan, Sjeverna Koreja, Izrael, Iran i moguće Sirija) mogli bi iskorijeniti, dosad zanemarivane, zarazne bolesti unutar svojih granica. "Epidemije bolesti u tim zemljama predstavljaju 50% globalnog opterećenja bolestima - a taj bi udio mogao biti i veći", navodi članak objavljen 27. travnja na portalu sa slobodnim pristupom; PLoS Neglected Tropical Diseases. U svojoj je analizi pod nazivom "Nuklearno oružje i zanemarene bolesti: Razdor u omjeru 10 000 : 1", dr. Peter Hotez, predsjednik Sabin instituta za razvoj cjepiva te cijenjeni profesor i znanstvenik Centra za medicinu pri Sveučilištu Washington, procjenjuje kako je "11 država s nuklearnim naoružanjem zajedno investiralo najmanje 10 trilijuna dolara na proizvodnju i održavanje nuklearnog oružja." Uz iznimku Ujedinjenog Kraljevstva, svaka od navedenih država s nuklearnim naoružanjem nosi značajan teret neadekvatnog liječenja bolesti. Problem koji je već neko vrijeme u drugom planu. U svijetu je zabilježeno oko 120 slučajeva limfne filariaze, stigmatizirane bolesti koja se prenosi vektorom, uzrokuje deformitete, a povezuje se s elefantijazom. Od svih zabilježenih slučajeva u Indiji se nalazi čak jedna četvrtina oboljelih. Gotovo polovica od 60 milijuna slučajeva trahoma, zarazne bolesti koju izaziva mikroorganizam Chlamydia trachomatis zabilježena je u državama koje posjeduju nuklearno naoružanje. U Kini je zabilježen najveći broj slučajeva oboljenja od ove opake bolesti. Približno jedna trećina od otprilike 800 milijuna slučajeva askarijaze, bolesti koju karakterizira crvena infestacija izazvana valjkastim crvima iz roda Ascaris, otpada na države koje posjeduju nuklearno naoružanje, uključujući Indiju sa 140 milijuna slučajeva, Kinu s 86 milijuna slučajeva, Sjevernu Koreju s 8 milijuna, Pakistan sa 7 milijuna i naposljetku Iran s 5 milijuna slučajeva oboljelih od ove zarazne bolesti. "Ulaganja u nuklearno naoružanje opravdana su kampanjom za sprečavanje rata, tj. promocijom mira", navodi Hotez. Ipak, financijska potpora za tzv. promociju mira, osigurana je sustavnim zanemarivanjem financiranja liječenja zaraznih bolesti. Povećano financiranje istraživanja tih bolesti moglo bi pomoći u kontroli te naposlijetku eliminaciji takvih bolesti među općim stanovništvom. Takvo što bi ispunilo jedan od ciljeva Plana milenijskog razvoja, došlo bi do stabilizacije te razvoja nacija te smanjilo građanske nemire kao i međunarodne tenzije. "Mnogo je truda uloženo u poticanje čelnika država s nuklearnim naoružanjem na iskren dijalog o preraspodjeli resursa. Na taj bi se način unaprijedila zdravstvena zaštita, ali i znanstvena istraživanja na području kontrole i liječenja zanemarenih tropskih bolesti", ističe Hotez. "U nadolazećem desetljeću bi uključivanje nuklearnih velesila u liječenje i iskorjenjivanje tropskih bolesti značilo uistinu veliku diplomatsku pobjedu svjetske zajednice", zaključak je koji Hotez iznosi u svom članku. Autor ovog članka nije dobio nikakvu financijsku potporu za ovo istraživanje te je izjavio kako ne postoji nikakav sukob interesa u njegovom radu. Izvor: Public Library of Science Vezani Članci

