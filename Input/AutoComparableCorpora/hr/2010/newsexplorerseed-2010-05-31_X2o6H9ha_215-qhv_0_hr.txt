Bildunterschrift: Großansicht des Bildes mit der Bildunterschrift: Horst Köhler među vojnicima u Afganistanu „Žalim što su moje izjave u vezi s jednom za našu naciju važnom i teškom stvari dovele do nesporazuma. Kritika ide tako daleko da mi se podmeće da zagovaram angažman Bundeswehra koji nije u skladu s Ustavom. Ta kritika nema nikakvog opravdanja“, tim je riječima Köhler obrazložio svoju ostavku. Naime, nakon iznenadnog posjeta njemačkim vojnicima u Afganistanu prije deset dana Köhler je u razgovoru za njemačku radio-postaju Deutschlandfunk rekao da angažman njemačkih vojnika u inozemstvu služi i obrani gospodarskih interesa, čuvanju trgovinskih putova i sprječavanju regionalne nestabilnosti. Ta je izjava naišla na oštre kritike u Berlinu. Jedan njegov glasnogovornik je kasnije pojasnio da se ta izjava nije odnosila na misiju Bundeswehra u Afganistanu. Bildunterschrift: Savezni predsjednik Horst Koehler sa suprugom Evom-Luisom i vojnicima Bundeswehra Ekonomski stručnjak Horst Köhler je za njemačkog predsjednika izabran 2004. godine. Na toj dužnosti je potvrđen prije godinu dana na novi petogodišnji mandat. Šezdeset-sedmogodišnji Köhler je ekonomski stručnjak, bio je među ostalim i direktor Međunarodnog monetarnog fonda. Oženjen je i ima dvoje djece. Do izbora novog predsjednika tu će dužnost obavljati predsjednik Gornjeg doma njemačkog parlamenta Bundesrata a to je trenutno Jens Böhmsen. Autor: aj/dpa Odg. urednik: Željka Telišman

