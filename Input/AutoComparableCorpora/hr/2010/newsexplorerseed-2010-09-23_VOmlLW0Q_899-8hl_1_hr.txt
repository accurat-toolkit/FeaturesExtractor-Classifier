Oskar I (švedski: Oscar; 4. juli 1799-8. juli 1859) je bio drugi švedski i norveški kralj iz dinastije Bernadotte. [uredi] Mladost Rođen je u Parizu i kršten kao Joseph François Oscar Bernadotte. Roditelji su mu bili Jean-Baptiste Bernadotte i njegova supruga, Désirée Clary. U augustu 1810. švedski parlament je izabrao Oskarovog oca za prijestolonasljednika, budući da tadašnji kralj, Karlo XIII, nije imao nasljednika. Od Karla XIII je dobio titulu vojvode od Södermanlanda, koju je koristio kao drugi u nizu nasljednika švedske krune. Vrlo brzo je naučio švedski jezik. Godine 1818. Karlo XIII je umro, što je Oskarovog oca učinilo švedskim kraljem Karlom XIV Ivanom i norveškim kraljem Karlom III Ivanom. Novi prijestolonasljednik Oskar je dva puta služio kao potkralj Norveške u ime svoga oca. [uredi] Brak Dana 22. maja 1823. oženio je princezu Jozefinu od Leuchtenberga, unuku francuske carice (Napoleonove supruge) Jozefine. S njom je imao četiri sina i jednu kćerku: budućeg kralja Karla XV, princa Gustava, budućeg kralja Oskara II, princezu Eugeniju i princa Augusta. Imao je i troje vanbračne djece s dvije ljubavnice. [uredi] Vladavina Oskarov liberalizam ga je dovodio u sukobe s ocem. Međutim, očevom smrću 8. marta 1844. godine liberalni princ je postao oprezni i umjereni kralj koji nije odobrovao radikalne reforme. Odobrio je slobodu štampe i donio prvi od zakona jednakosti spolova u Švedskoj odlučivši da će sinovi i kćerke imati jednaka prava nasljeđivanja imovine ukoliko nema testamenta. Također je radio na unaprijeđenju jednakosti svojih kraljevina, Norveške i Švedske. Godine 1848. podržavao je Kraljevinu Dansku u ratu s Kraljevinom Pruskom u ratu za vojvodstva Schleswig i Holstein. Ostao je u neutralan u Krimskom ratu zbog straha da bi Rusija mogla oteti dio švedske obale. Prethodnik: Karlo XIV i III Ivan Kralj Švedske i Norveške 1844-1859 Nasljednik: Karlo XV i IV Preuzeto sa: "http://bs.wikipedia.org/wiki/Oskar_I,_kralj_%C5%A0vedske" Kategorije: Švedski vladari | Norveški vladari | Bernadotti

