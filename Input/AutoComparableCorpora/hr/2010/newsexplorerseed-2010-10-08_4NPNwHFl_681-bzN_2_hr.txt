Toksični mulj koji Dunavom putuje prema Hrvatskoj još nije stigao, potvrdilo je to i pojačano ispitivanje kakvoće dunavske vode. Koristite Adobe Flash Player 8 Za naprednije mogućnosti gledanja videa molimo da instalirate Adobe Flash Player 9 Adobe Flash Player 9 možete preuzeti ovdje Učitavam... Dodaj video na svoj blog Iz Dnevnika: Mulj stiže Uzorci iz Dunava (Dnevnik.hr) Onečišćenje toksičnim muljem iz mađarske tvornice aluminija se izlilo u Dunav i nizvodno krenulo prema Hrvatskoj. Kada prođe 1429. kilometar ove druge po veličini europske rijeke, mulj će ući u granice Republike Hrvatske, a prva na udaru naći će se Batina. >> Toksićni mulj još uvijek nije prešao hrvatsku granicu Nitko se s ovakvim onečišćenjem nije susreo, a jedino što je moguće je i dalje vršiti pojačana ispitivanja. I službene analize potvrdile su da onečišćenja nema, naime ispitivanja na teške metale su negativna. To otrovno onečišćenje neće se vidjeti prostim okom, ali mogli bismo vidjeti njegove posljedice u slučaju da izazove pomor ribe. Voda iz zdenaca Vukovar je prestao koristiti dunavsku vodu za opskrbu građana, a to je izazvalo priličnu paniku među građanima. Voda koja se sada koristi je iz dubokih zdenaca koji su smješteni izvan Vukovara, a posla ima i crveni križ koji besplatno čisti privatne bunare u dvorištima sumnjičavih građana. Paniku u Vukovaru zbog mogućeg onečišćenja Dunava smiruje gradska tvrtka. 'Iz preventivnih razloga prešli smo na proizvodnju vode preradom iz dubokih zdenaca zbog trenutne situacije na Dunavu', pojasnio je Zdravko Vuković iz Vodovoda grada Vukovara. Ona se prati i u laboratorijima. Uzorci se uzimaju ujutro i navečer. Pojačana ispitivanja donijela su i prve konkretne rezultate. 'Nema tragova da je bilo kakvo onečišćenje ušlo u našu državu', rekla je Gordana Miošović iz službe za zaštitu voda. Da bude još sigurniji, Branko Čulić iz Vukovara je povukao kotač na vlastitom bunaru. Čista kao s izvora, u svoju vodu ima najviše povjerenja. 'Bunar se ne može procijenit. To je jedna sigurnost kad imaš svoj bunar. A ako već imamo podzemne vode, šteta je ne imati svoj bunar', smatra Čulić. Da je voda ispravna, utvrdio je i Crveni križ. Od kad je zaprijetio mađarski mulj, pojačano provode akcije besplatnog čišćenja bunara. Dnevno i do deset zahtjeva znak je da su Vukovarci ipak na oprezu. >> Zbog straha od novog izlijevanja toksičnog mulja evakuiran Kolontar Nadležni cijelo vrijeme uvjeravaju da su u kontaktu sa Mađarima, i da su obaviješteni o svemu što se događa kod susjeda. Je li ta suradnja zaista tako dobra, najbolje ćemo vidjeti bude li na Dunavu kakvih neugodnih iznenađenja. Vijesti / Hrvatska 'Vlada je izgubila kredibilitet' 11.12.2010 / 16:25 VIDEO: Sanaderov put od bijega do uhićenja 11.12.2010 / 15:23 Sanaderova imovina bi mogla biti zamrznuta 11.12.2010 / 14:34 Bivši premijer izašao pred istražnog suca, sadržaj iskaza... 11.12.2010 / 14:09 Uzelac: Slučaj Sanader je test kvalitete hrvatskog pravosuđa 11.12.2010 / 13:39 'Izručenje Hrvatskoj ovisi samo o Sanaderu' 11.12.2010 / 13:01 Podijeli Pošalji komentar

