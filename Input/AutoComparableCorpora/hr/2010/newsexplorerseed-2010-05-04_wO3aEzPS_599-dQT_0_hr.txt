Autor: Dražen Arapović, Goran Vugrinec Objavljeno: 04.05.2010 NEW YORK - Američka je policija uhitila muškarca kojeg sumnjiči da je kupio terenski automobil u kojem su na Times Squareu u New Yorku pronašli bombu. VEZANE VIJESTI Vijesti Komentari Riječ je o američkom državljaninu pakistanskog porijekla Faisalu Shahzadu koji je priveden dok se na njujorškom aerodromu John F. Kennedy pokušavao ukrcati na let za Dubai. Američki državni odvjetnik Eric Holder potvrdio je rano u utorak kako je uhićen muškarac kojeg se povezuje s neuspješnim bombaškim napadom u samom središtu New Yorka. - Ranije ove večeri, Faisal Shahzad uhićen je zbog sumnje kako je pokušao izvesti napad auto-bombom u New Yorku u subotu. Gospodin Shahzad, inače američki državljanin, priveden je na zračnoj luci John Fitzgerald Kennedy kada se pokušao ukrcati na let prema Dubiju. Od otkrića bombe u subotu navečer, FBI, tužitelji i odvjetnici unutar Odjela za nacionalnu sigurnost Ministarstva pravosuđa te Ured državnog odvjetnika SAD-a na Manhattanu i Connecticutu, zajedno s Policijskom upravom New Yorka radili su 24 sata dnevno kako bi otkrili tko je odgovoran za pokušaj smrtonosnog napada. Tijekom dana (ponedjeljka) prikupili smo značajan broj dodatnih dokaza koji su doveli do večerašnjeg uhićenja koje su izvršili agenti Ministarstva domovinske sigurnosti. Istraga ide dalje jer pokušavamo dobiti što više korisnih informacija te nastavljamo pratiti sve raspoložive tragove. Međutim, jasno je jedno. Cilj subotnjeg terorističkog napada je smrt što više Amerikanaca. Agenti FBI-a rade s njihovim državnim i lokalnim kolegama u New Yorku, Connecticutu i drugim područjima ne bi li prikupili što više podataka vezanih uz ovaj slučaj. Također, u suradnji s članovima predsjedničkog tima za nacionalnu sigurnost dobivamo sve moguće resurse na raspolaganje kako bi pravdi priveli zaslužne za ovaj napad. Vrlo je važno da naši građani ostanu oprezni. Vozilo na Times Squareu su prvo primijetili upravo stanovnici New Yorka koji su potom obavijestili policiju. Uz to, svaki Amerikanac koji primijeti bilo kakvu sumnjivu aktivnost bi istu trebao prijaviti vlastima. Istraga se nastavlja, grana se, i agresivna je. Kako napredujemo, sve ćemo se više fokusirati ne samo na odgovorne za ovaj napad već i na nabavljanje podataka o terorističkim ćelijama izvan zemlje. Upravo zbog vrlo brzog tempa istrage, nisam trenutačno u mogućnosti dati više detaljnih informacija, no Amerikanci moraju znati kako činimo sve što je u našoj moći da odgovorne privedemo pravdi - zaključio je Holder u opsežnom priopćenju. Broj preporuka: 6 Objavi na Facebooku Više o... FACEBOOK KOMENTARI

