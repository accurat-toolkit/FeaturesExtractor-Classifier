Bildunterschrift: Großansicht des Bildes mit der Bildunterschrift: Logo SP u nogometu 2010. Eugene Terre'Blanche, vođa jednog pokreta koji se bori za uspostavu vlastite države za bijelu manjinu u Južnoj Africi, u subotu (3.4.) pronađen je mrtav u svom krevetu. Ozljede na licu i glavi upućuju na zaključak da je on pretučen, potvrđeno je iz policije. Nakon što se vijest o šefu ekstremne desnice proširila zemljom u kojoj će uskoro gostovati najbolje nogometne reprezentacije svijeta, jedan visokorangirani član Terreblancheove organizacije u nedjelju je rekao kako zločinačko djelo predstavlja "objavu rata " koju su crnci u zemlji uputili bijelcima. Vlada je pokušala "smiriti loptu". Po navodima ministra policije Nathija Mthetwaje povod za ubojstvo nije bila rasna mržnja - već svađa oko navodno neisplaćenih plaća. 69-godišnjeg Terre'Blanchea su na njegovoj farmi u Ventersdorpu (oko 100 kilometara sjeverozapadno od Johannesburga) ubili njegovi zaposlenici, dva crnca stara 28 i 15 godina. U napadu su između ostalog koristili i mačetu. Oni bi se pred nadležnim sudom trebali pojaviti već u utorak, 6. travnja. Bildunterschrift: Oduševljeni južnoafrički fanovi s tradicionalnim rekvizitom (vuvuzelama) u ustima na prošlogodišnjem Kupu konfederacija Povod trivijalan - posljedice nesagledive? Bez obzira što je povod krvavog čina najvjeronatnije trivijalan, pristalice ubijenog za napad su okrivili omladinsku organizaciju vladajuće stranke Afričkog Nacionalnog Kongresa (ANC). U medijima oni tvrde da su upravo čelnici ANC-a verbalno "motivirali" mladiće i tako izravno doprinijeli ubojstvu Terre'Blanchea. Podsjeća se da je predsjednik omladinske organizacije Julius Malema u ožujku 2010. na jednom studentskom skupu započeo pjevati zabranjenu pjesmu kojom se poziva na egzekuciju članova burske zajednice. Bildunterschrift: Großansicht des Bildes mit der Bildunterschrift: Kolonizacija juga Afrike u 18. stoljeću - crtež koji prkazuje crnačke robove u polju Buri su potomci prvih nizozemskih doseljenika u Južnoj Africi. ANC, svojedobno utemeljen kao pokret otpora protiv apartheida, tu pjesmu smatra svojom svojevrsnom "himnom" i doživljava ju kao sastavni dio svoje povijesti. Zbog toga je stranka i uložila žalbu na sudsku zabranu javnog korištenja njezinog teksta. Vladajuća stranka pritom argumentira kako se "... tekst ionako ne treba shvatiti doslovce". Andre Visagie, čelnik Terre'Blancheove organizacije African Weerstandsbeweging (AWB, Afrički pokret otpora), ubojstvo poznatog farmera je nazvao "objavom rata crne zajednice" bijeloj zajednici. Najavio je "osvetu" - i pozvao sve nogometne reprezentacije koje su se plasirale na Svjetsko prvenstvo da iz sigurnosnih razloga ne dolaze na jug Afrike. Neke usijane glave već spominju i izbijanje građanskog rata. Usijane glave prijete, FIFA šuti Svjetske agencije opširno izvještavaju o ubojstvu farmera. Mediji pokušavaju odgovoriti na pitanje koliko je doista realistično izbijanje rasnih nemira na jugu Crnog kontinenta neposredno uoči velikog sportskog događaja koji organizira FIFA (Svjetska nogometna federacije). U tom se kotekstu podsjeća na nestabilnu sigurnosnu situaciju u zemlji koja je na samom vrhu globalne rang-liste po broju ubojstava (oko 50 dnevno). No, FIFA i odgovorni nogometni dužnosnici za sada uporno šute i ne žele komentirati najnoviji slučaj. Bildunterschrift: Pristalica ANC-a i predsjednika Jacoba Zume (na majici) Južnoafrički predsjednik i šef ANC-a Jacob Zuma osudio je ubojstvo Terre'Blanchea. Južnoafrikanci ne smiju dozvoliti "da provokatori iskoriste ovu situaciju kako bi rasplamsali rasnu mržnju", opomenuo je. Oporbena Demokratska Zajednica optužila je pak ANC da "neodgovornim rasističkim izjavama" zaoštrava napetosti između crnačkog i bjelačkog stanovništva u zemlji. Terre'Blancheov AWB je utemeljen u 70-im godinama prošlog stoljeća i od početka se borio protiv bilo kakvih ustupaka tadašnjeg režima crnačkom življu. Crveno-bijeli simbol organizacije podsjeća na nacističku svastiku. 1983. godine dva člana AWB-a osuđeni su na po 15 godina zatvora zbog urote protiv vlade i planiranja napada na crnačke političare. 1997. i Terre'Blanche se našao iza rešetaka - zbog pokušaja ubojstva jednog crnog čuvara. Nakon izlaska na slobodu 2004. najavio je još odlučniju borbu protiv vlade. Nasilje na farmama "normalno" Bildunterschrift: Gradovi domaćini i stadioni na SP-u u nogometu 2010. Stručnjaci smatraju da smrt farmera neće imati veće učinke na sigurnosnu situaciju u zemlji domaćinu Svjetskog prvenstva u nogometu. "Terre'Blanche je u posljednje vrijeme bio izoliran", govori o pokojniku Lawrence Schlemmer iz Instituta za rasne odnose i dodaje: "Njegova smrt je prije svega osobna tragedija!" Nasilje na južnoafričkim farmama nije nikakva novost. Većinu imanja i 16 godina nakon službenog ukidanja apartheida vode bjelci. Između 1997. i 2007., po službenim statistikama, u Južnoafričkoj Republici je ubijeno preko 1.200 farmera i njihovih zaposlenika. Na sljedećoj stranici: PREGLED SKUPINA I NATJECANJA PO SKUPINAMA NA SVJETSKOM PRVEMSTVU U NOGOMETU 2010.

