Autor: Jutarnji list Objavljeno: 25.07.2010 Tijekom turističke sezone iz Zračne luke Dubrovnik prema europskim odredištima lete brojne inozemne kompanije Južna Dalmacija zbog svog zemljopisnog položaja i povijesno-političkih zadanosti još je uvijek ostatku Hrvatske najteže dostupna regija s obzirom na to da do nje hrvatskim tlom još nije doprla ni željeznička pruga, a do kraja ni planirana moderna autocesta. Pelješki most još je jedna veza koju s nestrpljenjem očekuju. No, prometnu sliku zato donekle popravljaju zrakoplovi, brodovi i trajekti... VEZANE VIJESTI Vijesti Zrakoplovom Jedini aerodrom u Južnoj Dalmaciji Zračna je luka Dubrovnik, udaljena 22 kilometara od središta grada, kraj Čilipa. Nacionalna zrakoplovna kompanija Croatia Airlines trenutno iz nje leti direktno do tri domaće lokacije - Split, Osijek i Zagreb (najpovoljnija cijena leta u jednom smjeru na tim se linijama trenutno kreće negdje oko 400 kuna). + Info plus Do Dubrovnika od početka travnja do sredine listopada lete i brojne inozemne kompanije, među kojim su i Dubrovnik Airline, British Airways, Spanair te niskobudžetni EasyJet i Germanwings pa je i Južna Dalmacija tijekom ljeta na taj način zračnom linijom odlično povezana s gotovo svim značajnijim europskim zračnim lukama. Automobilom Do Južne Dalmacije, čak i unatoč nedovršenoj autocesti A1 (Dalmatinom), iz većeg dijela Hrvatske najpraktičnije je doći osobnim automobilom. Primjerice, od Zagreba do Dubrovnika najjednostavnije, najbrži i najkraći put svakako je onaj preko Karlovca i Bosiljeva Dalmatinom, a kad nje nestane, starom Jadranskom magistralom. Dakako, postoje i brojni alternativni pravci koje mnogi putnici koriste zbog recesije, kao i želje da izbjegnu ljeti česte zastoje na naplatnim kućicama. Oni koji vode računa o svakom novčiću od Zagreba mogu krenuti Starom karlovačkom cestom, a nakon Karlovca starom cestom D1 preko Slunja, uz Plitvice pa kroz Korenicu, Gračac, Knin, Sinj, Šestanovac... Svi oni kojima se ne žuri, a žele putem uživati i u pejzažima, do Karlovca mogu preko Pisarovine, a nakon Karlovca Julijanom preko Josipdola, Otočca, Gospića, Gračaca, Benkovca, Vrpolja, Trogira, Omiša... Oba puta su vremenski dulja od Dalmatine, ali uštede novca su znatne. Stanovnici Sjeverne Hrvatske, pak, na te se pravce mogu priključiti preko Zagreba, no njima je svakako zanimljiv i prečac do Dubrovnika kroz Bosnu i Hercegovinu, preko Sarajeva i Mostara. Brodom Morem je Južna Dalmacija, odnosno Dubrovnik, redovnim trajektnim linijama povezan s Rijekom, Splitom i otokom Hvarom, a iz Dubrovnika isplovljava i međunarodna trajektna linija za talijanski Bari. Unutar regije brodska i trajektna povezanost solidna je, posebno u turističkoj sezoni. Vlakom U Južnu Dalmaciju željeznička pruga dopire samo iz Bosne i Hercegovine - i to iz smjera Sarajeva preko Mostara do Ploča. Ploče su redovnim dnevnim direktnim željezničkim linijama povezane s Metkovićem, Sarajevom i Zagrebom (preko Mostara i Sarajeva). Od Ploča do Zagreb vozi se trinaest i pol sati, a karta stoji 312 kuna. Autobusom Sve turističke destinacije Južne Dalmacije solidno su povezane brojnim autobusnim linijama s drugim mjestima u regiji, kao i s ostatkom Hrvatske. Najjeftinija karta na relacijama Dubrovnik - Zagreb (putuje se oko 10 sati) i Dubrovnik - Zadar (8 sati) stoji oko 200 kuna, do Rijeke karta stoji oko 400, a do Korčule i Orebića oko 100. +Info plus Dubrovnik je redovnim direktnim autobusnim linijama povezan i s Mostarom, Međugorjem, Sarajevom, Zenicom, Trebinjem, Tuzlom, Herceg Novim, Kotorom, Budvom, Podgoricom, Beogradom (preko Ploča), Skopljem, Trstom, Ljubljanom, Frankfurtom i Münchenom. Kako po regiji: Južna Dalmacija nema lokalnih zračnih putničkih veza, pruga dira tek Ploče, pa je najbolji način za kretanje po regiji onaj na četiri kotača (za otoke, dakako, u kombinaciji s brojnim trajektnim i brodskim linijama). Telefonski brojevi (01) 464 08 00 - HAK-ove servisne informacije o uvjetima na cestama (koje uz stanje na prometnicama uključuju i vremensku prognozu, informacije o cijenama goriva, cestarini i trajektnim linijama na Jadranu) 1987 - HAK-ova pomoć na cesti; za pomoć u slučaju kvara vozila, njegov popravak na licu mjesta ili uklanjanje s mjesta nesreće (u krugu od 200 km). Do kraja godine u upotrebi je i stari broj 987, koji se posve ukida tek 1. siječnja 2011. 0800 0111 Info telefon ARZ-a za Autocestu Zagreb - Karlovac - Bosiljevo (Rijeka) 0800 0422 Info telefon Hrvatskih autocesta za Autocestu Bosiljevo - Split - Ravča ( Dubrovnik) Broj preporuka: 0 Objavi na Facebooku Više o... FACEBOOK KOMENTARI

