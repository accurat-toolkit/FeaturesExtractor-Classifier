Neusklađenost u određivanju osiguravateljskih odšteta na različitim sudovima u Hrvatskoj uzrokovala je dosad mnogo nepravde oštećenicima. Inicijatori izrade novih medicinskih tablica za stupnjevanje odšteta zastupaju tezu da će one ujednačiti sudsku praksu, no istodobno postoji strah da će oštećenima smanjiti prava na odštetu. 36 tisuća parnica "Oštećenici više neće biti izloženi manipulacijama interesnih skupina kojima nije u interesu da se uspostavi red. Što više rasprave i dokazivanja, to su i troškovi postupka veći, a postupak dugotrajniji", ističe Darinko Ivković, član uprave i izvršni direktor za štete Euroherc osiguranja. Da će prava osiguranika biti veća, posebno pravo da na transparentan način budu upoznati s novčanom satisfakcijom koju mogu očekivati, smatra Andreja Kumanović, asistentica uprave za štete i osigurateljno-pravne poslove u Uniqi. "Tablice ne mogu smanjiti, ali ni povećati pravo oštećenih na pravednu novčanu naknadu neimovinske štete. Iznosi odšteta nisu predmet tablica. Stručnjaci smatraju da bi Vrhovni sud trebao donijeti nove kriterije, što bi pridonijelo većoj pravnoj sigurnosti, redu i smanjivanju nepotrebnih sporova", kažu u Croatia osiguranju, podsjećajući da se trenutačno na sudovima vodi 36 tisuća parnica vezanih uz osiguranje od automobilske odgovornosti. S tom se tezom slažu i u Graweu, gdje ističu da bi jasni kriteriji doveli do više nagodbi, jer bi stranke u postupku znale što mogu očekivati. No, upozoravaju i na jednu vrlo bitnu novost. "Riječ je o tome da se postotak trajnog funkcionalnog deficita promatra u odnosu na osobu koja bi teoretski bila u potpunosti funkcionalno limitirana", kaže Irhad Meheljić, voditelj odjela za obradu i likvidaciju šteta u Graweu. Govori jezikom struke, no u prijevodu to znači da će 100-postotni invaliditet biti rezerviran samo za potpuno nemoćne osobe. Priznaje i da u izradi prijedloga nisu sudjelovali širi krugovi, ponajprije odvjetnici koji predstavljaju interese oštećenih, sindikati i suci. Uključiti izostavljene "S njima bi tablice dobile još više na težini i predstavljale kompromis svih zainteresiranih strana. Prije nego što budu uključeni, smatram da neće biti prihvaćene", zaključio je. Dosad su se vještaci služili različitim tablicama, a Orijentacijski kriteriji za određivanje pravične naknade Vrhovnog suda iz 2002. godine nisu bili prilagođeni izmjeni Zakona o obveznim odnosima iz 2006. godine. "Neshvatljivo je da se, nakon gotovo pet godina primjene novog ZOO-a, metodologija izrade nalaza i mišljenja sudskih vještaka nije prilagodila promjenama u koncepciji neimovinske štete", kaže Meheljić. Nove tablice izrađuju članovi Odbora za sudbena mišljenja Medicinskog fakulteta, sudski medicinski vještaci i predstavnici radne skupine za motorna vozila HUO-a, po uzoru na Europske indikativne tablice. Posljedice uvođenja novih tablica 1. Više nagodbi u sporovima oštećenih i osiguranja koji se vode radi određivanja pravedne novčane naknade. Oštećenik će imati jasnije kriterije i moći provjeriti transparentnost ponude osiguravajuće kuće, što štedi vrijeme i smanjuje troškovedbi u sporovima oštećenih i osiguranja. 2. Ujednačenost u ocjeni posljedica ozljeda na život oštećenika i promjenu životnih navika, bez obzira tko plaća štetu. Dosad su između pojedinih sudova postojale goleme razlike u određivanju naknada za povredu prava osobnostist u ocjeni posljedica ozljeda na život. 3. Teže do 100-postotne invalidnosti. Usto, izmijenjen je pojam neimovinske štete pa se po sadašnjem zakonodavstvu štite prava osobnosti; pravo na život, tjelesno i duševno zdravlje. Toga prije nije bilo

