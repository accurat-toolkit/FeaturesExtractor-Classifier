U sukobu s policijom u kavkaskoj regiji Dagestan ubijen je Magomedalija Vagabova, informacije su ruskog odbora za antiterorizam. Osoba za koju Rusija smatra da je organizator napada na moskovski metro dolazi iz islamističkih krugova, a u Moskvi ga smatraju odgovornim za dva samoubilačka napada na podzemnu željeznicu ruskog glavnog grada. Magomedalija Vagabova Rusija opisuje kao osobu broj dva u islamističkim krugovima sjevernog Kavkaza, nakon Dokua Umarova. Umarov je ubijen u mjesto Gunib u brdima Dagestana, zajedno s još četiri militantna suborca. "Vagabov je bio organizator samoubilačkih napada na moskovski metro, bio je aktivno uključen u vojačenje mladih za ilegalne pokrete i organizirao je trening za samoubilačke napadače", stoji u priopćenju ruskih vlasti. Planiran čitav niz napada Bildunterschrift: Großansicht des Bildes mit der Bildunterschrift: Područje Dagestana gdje je likvidiran Magomedalij Vagabov 29. ožujka u moskovskom metrou ove godine ubijeno je 40 osoba, a na stotine je ranjeno u dva samoubilačka napada. Atentatori su se raznijeli na dvije odvojene stanice moskovskog metroa. Pretpostavlja se da je Vagabov bio oženjen s jednom od atentatorica, navode ruski mediji. Nadalje, Rusija dodaje kako je Vagabov planirao čitav niz napada na sigurnosne snage i željezničku infrastrukturu. Ruske snage i ranije su kao cilj ovih operacija imale Vagabova, no bez velikih uspjeha. Islamistički napadi u području sjevernog Kavkaza nastavak su dvaju ratova koje je Rusija vodila protiv pobunjenika u Čečeniji u devedestim godinama 20. stoljeća. Cilj vođe pokreta, Umarova, je osnovati islamsku vladavinu u području cijelog Kavkaza. Autor: Alen Legović (Reuters/AFP) Odg. ur.: Marijana Ljubičić

