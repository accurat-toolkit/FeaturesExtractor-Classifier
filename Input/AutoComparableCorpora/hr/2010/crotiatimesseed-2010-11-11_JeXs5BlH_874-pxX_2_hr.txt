" ZAJEDNO SMO JAČI " Foto: ftv/sc Napokon su predstavnici hrvatskog naroda u susjednoj državi uvidjeli ozbiljnost situacije i opasnost od Lagumdžije, odnosno SDP-a, stranke koja u najmanju ruku provodi agresivnu politiku " kastriranja " hrvatskog naroda, notorna je činjenica da su Ivu Komšića izabrali Bošnjaci da bi predstavljao Hrvate. U Bosni i Hercegovini, pobjednički Čovićev HDZ i HDZ 1990. Bože Ljubića potpisali su koalicijsku platformu kojom su se napokon uspjeli dogovoriti o zajedničkom nastupu uoči ključnih reformi u susjednoj državi koje bi mogle biti pogubne za Hrvate koji su ionako u toj državi svedeni na razinu nacionalne manjine. Dogovor pao u Mostaru U zemlji koja je na najrigidniji način izigrala Daytonski sporazum tako da jedino Hrvati ne mogu birati svoje predstavnike, odnosno svog člana Predsjedništva. Da je tome tako vidi se po činjenici da je HDZ Dragana Čovića osvojio plebiscitarnu podršku u redovima hrvatskog naroda ali je brojniji bošnjački narod izabrao Komšića za člana Predsjedništva da predstavlja Hrvate. Što je zapravo skandalozno. Foto: bljesak info Prevedeno, Hrvati će također tražiti federalnu jedinicu kako više ne bi bili manjina u vlastitoj državi i kako im opet drugi ne bi krojili sudbinu kao što je to bilo na posljednjim izborima, nadajmo se samo da ovaj sporazum dva HDZ-a ne dolazi malo prekasno. - U tom smislu smo definirali da je osnova tih promišljanja Kreševska deklaracija i utvrđivanje federalne jedinice s hrvatskom većinom, koja će imati izvršnu, zakonodavnu i sudsku vlast - poručio je čelnik najjače hrvatske stranke u susjednoj državi, Dragan Čović. Čitav koalicijski sporazum objavljen je na portalu bljesak. info Svjesni presudnog, povijesnog vremena za hrvatski narod u Bosni i Hercegovini u kojoj predstoje pregovori o provedbi ustavnih promjena; Opredijeljeni da jedinstvom hrvatskog naroda na cijelom području Bosne i Hercegovine osiguramo punu ustavnu i institucionalnu jednakopravnost hrvatskog naroda sa druga dva naroda u demokratskoj i europski opredijeljenoj Bosni i Hercegovine, te Vođeni načelima suradnje i izgradnje međusobnog povjerenja HDZ BiH zastupana po predsjedniku Dr. Draganu Čoviću i HDZ 1990 zastupana po predsjedniku Dr. Boži Ljubiću potpisuju sljedeći: SPORAZUM Članak 1. Načela reforme Ustava BiH Strane se obavezuju da će se u procesu pregovora o ustavnim reformama pridržavati osnova i načela Kreševske deklaracije. Osigurati apsolutnu ustavnu jednakopravnost hrvatskog naroda s druga dva konstitutivna naroda u BiH u teritorijalnom i institucionalnom pogledu. Strane su suglasne da se ovakva ustavna jednakopravnost hrvatskog naroda može osigurati samo reformom ustava i novom teritorijalnom organizacijom koja će uključivati utemeljenje federalne jedinice s hrvatskom većinom koja će u sebi sadržavati trodiobu vlasti na zakonodavnu, izvršnu i sudbenu. Članak 2. Načela Izbornog zakona u BiH Strane se obavezuju da će se zajedničkim usuglašenim djelovanjem zalagati za izmjenu Izbornog zakona koji će hrvatskom narodu u BiH osigurati izbor legitimnih predstavnika hrvatskog naroda u svim tijelima i na svim razinama vlasti u BiH. Članak 3. Načela provedbe izbornih rezultata postignutih na općim izborima 3. listopada 2010. godine. Nakon prihvaćanja ovog sporazuma na stranačkim tijelima strane potpisnice će nastaviti dogovore oko sudjelovanja na vlasti na svim razinama na temelju usuglašenih načela. Članak 4. Odnos prema drugim političkim strankama i ostalim relevantnim subjektima u BiH Strane potpisnice će koordinirano i usuglašeno zastupati interese definirane ovim sporazumom u kontaktima i susretima sa drugim političkim strankama. Članak 5. Strane potpisnice su se usuglasile zastupati što širi nacionalni konsenzus i uključivanje ostalih legitimnih hrvatskih političkih predstavnika s ciljem ostvarenja vitalnih nacionalnih interesa u skladu s ovim Sporazumom. Članak 6. Realiziranje sporazuma Po potpisivanju ovog Sporazuma, strane u Sporazumu se obavezuju da će koristiti sva politički i institucionalno raspoloživa i legitimna sredstva kako bi u potpunosti osigurale realizaciju ovog Sporazuma. Članak 7. Završne odredbe Ovaj je Sporazum sačinjen u dva istovjetna primjerka od kojih svaka od strana zadržava po 1 ( jedan ). Sporazum stupa na snagu odmah po njegovu potpisivanju. Sve eventualne izmjene i dopune ovog Sporazuma strane će dogovoriti izravno i konsenzusom, te će iste potom biti uvrštene u ovaj Sporazum kao dodatak istom. U Mostaru, 12. studenog 2010. godine dr. Dragan Čović i dr. Božo Ljubić

