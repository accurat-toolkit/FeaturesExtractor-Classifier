Baš me zanima koliko je vas čulo za ovaj izraz? Javite se komentarom prije nego što pročitate post. Hoćete li izdržati da ne povirite objašnjenje? Pripremajući se za razgledanje Tehničkog muzeja u Zagrebu, naletjela sam na riječ apisarij. Zvučala mi je poznato, ali se nisam mogla sjetiti s čim bih je povezala. Odmah sam se dala u istraživanje. Apisarij je staklena košnica koja prikazuje kako pčele žive u pravoj košnici. Pogodna je za pokazivanje mladima kako bi se izbjegli neugodni ubodi. apisarij Na ovo me je potakla anegdota vezana za mog potomka i brata. Naime, piše potomak bratu mail i uključi mu veliki broj simbola. Mail sedmogodišnjeg dječaka je imao više sličica nego teksta. Između ostalog je uključio jednu sličicu koja meni nije predstavljala ništa loše. ikonica Sutradan brat prosljeđuje mail malenoga meni i komentira kako je dijete uključilo, da prostite, g…. u mail i još lete muhe okolo. Smijala sam se cijeli dan. Nisam odmah pitala dijete za to, ali me kopkala činjenica da je on iskoristio nešto nepodobno i spremam se, kao svaki savjesni roditelj, ispitati dijete. On odmah odgovori:”Mama, pa to je košnica!” To je izazvalo još veseliju reakciju u meni: kako mi odrasli znamo komplicirati stvari, a dijete jasno i kratko vidi što simbol znači. E pa sad, kad smo bili u prilici, pokazala sam djeci kako žive pčele u apisariju i još uslikala izložene tri vrsta košnica. apisarij - 3D Inače, jako volim med i koristim ga stalno od malena. Moj stric je imao košnice, pa sam ja uživala obilaziti oko njegovih košnica i gledati ga u “svemirskom odijelu” kako vadi pregrade prepune meda i vrca ih. Na žalost, on se više ne bavi pčelarstvom. Dobro sam upamtila jednu pčelu koja me ubola za stopalo dok sam trčala sretna i bosa po livadi. Kako je apisarij odličan alat za edukaciju malih radoznalih glavica! kosnica3 kosnica2 kosnica1 Sam, je li dijete u pravu? Oznake:apisarij

