ZAJEDNICA ŽENA HDZ BIH KRALJICA KATARINA KOSAČA –SNAGA KOJOJ SE VJERUJE Dakle, kako biste ocijenili rad Zajednice žena HDZ BIH Kraljica Katarina Kosača u ove dvije godine? Rad Zajednice žena Hrvatske demokratske zajednice Bosne i Hercegovine „ Kraljica Katarina Kosača „ od utemeljenja, 27.09.2008.godine pa do danas,ocijenila bih visokom ocjenom. Zvuči subjektivno, ali kad promatrate sa strane ,što su sve žene naše Zajednice žena uradile u ove dvije godine, složit ćete se s mojom ocjenom. Svaka naša članica odgovorno, sukladno našoj Programskoj Povelji ali i Programu HDZ BIH od 2010-2014, radi na najosjetljivijem dijelu programa HDZ BIH ,na socijalnoj osjetljivosti i odgovornosti. Tko je pročitao našu Povelju (www.snagahdzbih.com) zna da radimo na promicanju ravnopravnosti spolova, kao temeljnog kriterija demokracije, zalažemo se za promicanje ljudskih prava i sloboda, za pomoć djeci i odraslima sa posebnim potrebama i nemoćnima, za borbu protiv nasilja nad ženama i djecom a poseban naglasak stavljamo na našu vjeru i duhovnost, jer to je osnova kvalitete življenja kako pojedinca tako i obitelji te ukupnog društva. Ali naš rad se ne sastoji samo od socijalne odgovornosti. Nijedna od nas nije profesionalno uposlena u Zajednici žena HDZ BIH Kraljica Katarina Kosača. Sve ovo što radimo za bolje društvo, radimo s ljubavlju i entuzijazmom kojeg jako malo možete danas pronaći. Kakav je položaj i uloga žena u našem društvu? Položaj žene u Bosni i Hercegovini još uvijek nije na razini na kojoj se nalaze žene zemlja zapadne Europe , ali ne odskačemo od položaja žena iz država u okruženju. Zakonskim okvirima i provođenjem zakona trebamo povećati kvalitetu življenja žene na ovim prostorima. Problem za žene na nivou cijele federacije-jeste zakon vezan za Županijske nivoe vlasti. To je zakon vezan za porodiljne naknade. Ako želimo govoriti o natalitetu,posebno natalitetu hrvatskog naroda ona moramo poraditi na tom zakonu. Nezamislivo je da u nekim županijama porodilje ne dobiju niti 1 KM. Ali mi smo još uvijek tri stupa kuće . To znači odgovorne majke,supruge,kćeri,bake. Uz te svete dužnosti članice naše Zajednice žena su i dosta uspješne političarke, gospodarstvenice, pravnice, liječnice,profesorice. Naše članice su i osobe koje vrše jako odgovorne dužnosti na razini Države BiH i Federacije BiH . Ne bih ovim putem navodila imenom sve njih ,ali jednu moram.To je gospođa Borjana Krišto. Naša članica i prva, zapamtite ovo - prva žena koju je stranka imenovala za kandidatkinju za hrvatskog člana Predsjedništva BIH. To s ponosom ističemo jer je gđa.Krišto jedina žena ikad kandidirana od bilo koje stranke u Bosnii Hercegovini , na ovu odgovornu dužnost. Neću govoriti o neovisnim kandidatkinjama jer iza njih ne stoji snaga stranke. A mi smo ovim putem poslali poruku da je došlo vrijeme da se prepozna kvaliteta političarke u ovoj zemlji. S ponosom ću reći da smo jedina stranka na području BiH, pa možda i u okruženju , koja je s punim povjerenjem svojoj Zajednici žena prepustila kandidiranje kandidatkinja na liste svih razina, od Županijskih,preko Federalnih do Državnih lista. To dovoljno govori o kvaliteti,snazi i povjerenju koje imamo u sinergiji s našim kolegama . Nadalje,naš rad je prepoznat i od EPPW (Europska pučka stranka žena) na čelu s gđom Doris Pack . Nakon njihovog poziva na par sastanaka smo nazočile gđica.Marina Pendeš i ja. Mislim da iz ovih redova možete iščitati koliko smo u HDZ BIH pažnje posvetili ženi . Uz našu Mladež HDZ BIH i Političku akademiju (na čijem je čelu politička direktorica gđa Lidija Bradara) ,Zajednica žena čine tri stupa stranke HDZ BIH. Proeuropski smo orijentirana stranka,ali želimo sačuvati naše vrijednote, kulturnu i duhovnu baštinu. Što biste promijenili ukoliko dobijete mandat od birača? Mi iz HDZ BIH smo već odavno napravili Program 2010-2014. Program je podijeljen na tri cjeline : Pravna država: Gospodarski razvoj i Socijalna osjetljivost. U tom programu se nalaze smjernice rada onima koji budu dobili mandat od birača,pa tako i meni samoj (www.hdzbi.org program_2010-2014). Prvo na čemu bismo svi mi delegirani iz reda HDZ BIH radili jeste promjena Ustava BIH. To je ono prvo i najvažnije što je potrebno promijeniti a u korist ravnopravnosti hrvatskog naroda. Naš novi Ustav je već napisan,priređen od vrhunskih stručnjaka iz redova HDZ BIH. (www.hdzbih.org ustav-amandmani,ustav-načela). Poticat ćemo državu da investira i omogućuje investicije i na taj način pokrenuti potrebu za novim radnim mjestima - smanjivati nezaposlenost uz razvijeno i tržišno orijentirano gospodarstvo. Radit ću na programu socijalne politike i socijalne odgovornosti. Navest ću jedan citat iz našeg Programa 2010-2014 koji kaže : „ Reforme trebaju biti u službi građana ,a reforme sustava socijalne skrbi će uspjeti tek onda kad svaki pojedinac može očekivati i dobiti solidarnu pomoć zajednice u trenutku kad mu je potrebna „ Što poručiti biračima za izbore? Ono što je najvažnije: da nitko od punoljetnih osoba ne ostane doma.Svi ovaj put moramo izaći na izbore i glasovati. Ne dopustimo nikome da nam kaže da nas nema u ovoj našoj domovini. Zato molim ,apeliram na sve punoljetne djevojke, žene,kćeri, majke ,bake, tetke ,ujne,strine itd. da 03.10. nemaju nikakav važniji posao od onog da izađu na izbore i da glasuju. Da povedu sve svoje punoljetne članove obitelji koji još dvoje oko glasovanja. Ali i one koji nemaju pravo glasovati,one koji još nisu punoljetni.Neka uče što je sveta obveza svakog čovjeka i demokratske vlasti. Izboriti se za svoja prava.Na to su ih pozvali i oci biskupi BIH.Da glasuju po svojoj savjesti , kažu biskupi. Meni ćete dopustiti da kažem ,neka glasuju i to za najjaču stranku sa hrvatskim predznakom ,za HDZ BIH i našu kandidatkinju za hrvatskog člana predsjedništva BIH gđu. Borjanu Krišto

