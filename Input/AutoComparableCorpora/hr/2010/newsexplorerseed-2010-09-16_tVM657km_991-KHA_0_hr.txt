Bildunterschrift: Großansicht des Bildes mit der Bildunterschrift: Papa Benedikt XVI. u Edinburghu Papa je u nazočnosti kraljice pohvalio britanski otpor protiv "nacističke tiranije koja je iz društva htjela ukloniti Boga", kako je doslovce rekao papa, podrijetlom Nijemac. Britanska kraljica, poglavarica anglikanske crkve, je prilikom susreta s papom odala priznanje katoličkoj crkvi zbog doprinosa britanskom obrazovnom i socijalnom sustavu. Pohvalila je i zauzimanje Vatikana za mir u svijetu te protiv siromaštva i klimatskih promjena. Naglasila je da je vjerska sloboda temelj britanskog društva. U govoru pred oko 400 uzvanika papa je Veliku Britaniju označio ključnom figurom na međunarodnoj razini. Tijekom leta prema Edinburghu papa je izrazio "duboko žaljenje" zbog najnovijih pedofilskih skandala u sklopu katoličke crkve. Većinu ne zanima papin posjet Velika Britanija je načelno vrlo sekularna zemlja. Utjecaj religije, općenito a pogotovo katoličke crkve, je neusporedivo manji nego primjerice u Njemačkoj ili Hrvatskoj. Samo deset posto britanskog stanovništva su katolici. Ipak, bilo je više slučajeva da su utjecajni Britanci prešli na katoličku vjeru, primjerice bivši premijer Tony Blair. Bildunterschrift: Großansicht des Bildes mit der Bildunterschrift: I vrećice s papinim likom Veliku pozornost uživaju poznati ateisti. Oni prosvjeduju protiv papinog posjeta. Keith Wood iz Nacionalnog sekularnog društva kaže: "Papa ima više razloga za zabrinutost. Neki su ljudi, pa čak i srditi što je on pozvan da širi stajališta koja ne dijeli ni većina stanovništva, a možda ni većina katolika." Tako, međutim, ne misli kraljica Elizabeta II koja je pozvala papu. Općenito za papin posjet vlada slabo zanimanje. Dvije trećine Britanaca posjet ne zanima, pokazala su ispitivanja javnog mnijenja. Autor: Torsten Huhn/ Anto Janković Odg. urednica: Marijana Ljubičić

