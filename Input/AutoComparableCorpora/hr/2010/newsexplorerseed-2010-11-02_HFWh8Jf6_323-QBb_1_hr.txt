Šef izraelske vojne obavještajne službe general-major Amos Jadlin izjavio je da Iran posjeduje dovoljno obogaćenog uranijuma da napravi jednu nuklearnu bombu, a uskoro će imati dovoljno da napravi i drugu. Njegove procjene poklapaju se sa procjenama Centralne obaveštajne agencije (CIA) i UN. Međutim, kako navodi Reuters, svaka izjava izraelskog zvaničnika o nuklearnom programu Teherana ima posebnu težinu, jer Izrael nije isključio mogućnost vojnog udara na iranska nuklearna postrojenja kako bi onemogućio stvaranje bombe. Izrael smatra Iran najvećom prijtnjom po svoju egzistenciju.Izrael kao ni zapadne zemlje ne vjeruje tvrdnjama Teherana da razvija nuklearnu tehnologiju za proizvodnju energije. Jadlin je govorio na zatvorenom sastanku parlamentarnog odbora za spoljnu politiku i odbranu, a njegovu izjavu prenijeli su danas izraelski mediji, pozivajući se na anonimne učesnike sastanka. Za Jadlina je to bilo posljednje pojavljivanje pred odborom u ulozi šefa vojne obaveštajne službe jer mu ističe petogodišnji mandat. On se u svom izlaganju osvrnuo se na bezbjednosnu situaciju s kojom se suočavaju Izrael i region. „Trenutna bezbjednosno zatišje je bez presedana, ali se ne smije zanemariti da postoje napori u području (pojedinih elemenata) da ojačaju”, naveo je on. „Sljedeći vojni sukob neće biti između Izraela i druge zemlje, već između Izraela i dva ili tri različita fronta u isto vreme. To neće biti ni nalik nečemu na šta smo navikli u Drugom libanskom ratu ili operaciji Čvrsto olovo,„ rekao je Jadlin, aludirajući na rat protiv Hezbollaha u ljeto 2006. i tronedeljnu izraelsku ofanzivu na pojas Gaze započetu krajem 2008. godine. Tanjug Dodaj ovaj clanak u svoju omiljenu onlajn zajednicu Čitaj komentare [0 replies] Nema komentara Komentariši Loginuj se da odgovoris

