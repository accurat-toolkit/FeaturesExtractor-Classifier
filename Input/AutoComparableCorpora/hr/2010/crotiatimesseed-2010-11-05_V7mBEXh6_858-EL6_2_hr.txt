Tadić je položio vijenac na spomen obilježje (Foto: Patrik Macek/Pixsell)Predsjednik Republike Srbije Boris Tadić danas je kod spomenika žrtvama pokolja na Ovčari, nakon što je položio vijenac, izrazio žaljenje zbog nevinih žrtava i uputio ispriku zbog zločina. "Ovdje sam danas da se poklonim žrtvama i namjera mi je odati im počast. Ovdje sam da, poklanjajući se žrtvama, još jednom uputim riječ isprike, da iskažem žaljenje i stvorim mogućnost da Srbija i Hrvatska okrenu novu stranicu povijesti", rekao je predsjednik Tadić. Foto: Tadić posjetio Vukovar i položio vijence na spomen obilježju Ovčara Majke Vukovara poručile: 'Ne očekujemo ništa od posjeta, cijeli Vukovar je Ovčara' Kajin: 'Gestu žaljenja treba pozdraviti, ali Tadić sigurno neće reći da je Srbija bila agresor' Premijerka Kosor: Tadićev posjet označava novu stranicu u odnosima Hrvatske i Srbije Vukovar je najizrazitiji simbol otpora, a Ovčara stradanja hrvatskog naroda u Domovinskom ratu. Na tom bivšem poljoprivrednom dobru 5 km od Vukovara počinjen je najveći zločin u Domovinskom ratu kad su pripadnici JNA i srpskih paravojnih postrojba 20. studenog 1991. likvidirali 200 civila i vojnika, većinom ranjenika iz vukovarske bolnice i potom ih bacili u masovnu grobnicu. Građani ga dočekali pljeskom Ivo Josipović i Boris Tadić: Autor: Marko Lukunić/PIXSELLHrvatski i srbijanski predsjednici Ivo Josipović i Boris Tadić stigli su pred spomenik ubijenima na Ovčari kako bi položili vijence na mjestu na kojem je 20. studenog 1991. počinjen stravičan pokolj kad su pripadnici JNA i srpskih paravojnih postrojba ubili 200 civila i vojnika, većinom ranjenika, prisilno odvedenih iz vukovarske bolnice. Prošavši spomen-dom Ovčaru, koji je otvoren 20. studenog 2006. u hangaru na bivšem poljoprivrednom dobru, gdje su nakon sloma obrane grada Vukovara mučeni zarobljeni hrvatski branitelji i civili proveli posljednje sate života, Tadić i Josipović će sami, bez pratnje, hodom prijeći oko 100 metara do mjesta gdje su zarobljenici bili dovođeni na strijeljanje i bacani u masovnu grobnicu. Tamo će, kod spomen-obilježja, uz nazočnost pripadnika počasne bojne Hrvatske vojske, položiti vijence identičnog sadržaja: "Nevinim žrtvama - predsjednik Republike Hrvatske Ivo Josipović", odnosno "Nevinim žrtvama - predsjednik Republike Srbije Boris Tadić", i odati počast stradalima. Potom će, malo dalje, dati prve izjave novinarima. Tadić je navodno prije obilaska Ovčare predao dokumentaciju iz vukovarske bolnice, koja je odnesena prije mirne reintegracije Podunavlja. Predsjednik Republike Srbije Boris Tadić, predsjednik Republike Hrvatske Ivo Josipović sastali su se s gradonačelnikom u gradskom poglavarstvu.Tadić je predao dokumente iz vukovarske bolnice Photo:Marko Lukunić/PIXSELLNakon posjeta "Ovčari" hrvatski i srbijanski predsjednici vratit će se u Vukovar, gdje će se, zajedno s predsjednicom hrvatske vlade Jadrankom Kosor nakon njezina susreta s predsjednikom Tadićem u "četiri oka", sastati s predstavnicima hrvatskih udruga žrtava rata i obitelji nestalih osoba, a potom i s predstavnicima srpske nacionalne manjine u Hrvatskoj. Predsjednik Republike Srbije Boris Tadić stigao je u najavljen jednodnevan posjet istočnoj Hrvatskoj, tijekom kojega bi trebao obići mjesta stradanja Hrvata i Srba u Domovinskom ratu, Ovčaru i Paulin Dvor, te se u Vukovaru susresti s predstavnicima stradalničkih udruga iz Domovinskog rata i srpske nacionalne manjine. Boris Tadić i Jadranka Kosor sastali su se u vukovarskoj palači Srijem. Nakon kraćeg razgovora pridružit će im se i Josipović; foto: Vlada.hrSrbijanskoga predsjednika, koji je u Vukovar doplovio trajektom "Golubicom", koji svaki dan prometuje između Vukovara i vojvođanske općine Bač, na pristaništu na hrvatskoj obali Dunava dočekao je i pozdravio hrvatski predsjednik Ivo Josipović. Osim predsjednika Josipovića, Tadića su dočekali i pozdravili vukovarsko-srijemski župan Božo Galić, vukovarski gradonačelnik Željko Sabo i veleposlanica Kraljevine Nizozemske u Republici Hrvatskoj Stella Ronner - Grubačić. Dolazak predsjednika Tadića pljeskom je pozdravilo 50-ak građana Vukovara. Trajekt je donacija nizozemske vlade koja je u njegovu nabavu uložila oko milijun eura. Promet Dunavom između Vukovara i Bača obnovljen je skelom 2007. pošto je bio u prekidu od Domovinskog rata, a od 7. listopada na tom dunavskom plovnom putu prometuje trajekt "Golubica". Foto: Marko Lukunić/PIXSELLDvojica predsjednika zaputila su se potom prema zgradi gradskog poglavarstva gdje će se "u četiri oka" zadržati u kraćem razgovoru. Inače, posjet srbijanskog predsjednika prati 40-medija iz regije s oko 200 novinara i snimatelja, a cijeli susret je pod jakim policijskim osiguranjem.

