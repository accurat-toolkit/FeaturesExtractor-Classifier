JOŠ MALO O INCIDENTU U VODICAMA Foto: Tinolovka-news Povodom incidenta u Vodicama, kada je došlo do sukoba lokalnog mladića i jednog turista iz Srbije, oglasio se i Županijski HSP. U incidentu koji je opjevan u svim medijima, a u nekim čak i uglazbljen, deblji kraj je izvukao srpski turist, povodom toga oglasio se i Županijski HSP, HSP-ovci Šibensko-kninske županije reagirali su na izjave čelnika Veritasa, bivšeg dužnosnika fašističke, takozvane Republike Srpske Krajine, koji u normalnom demokratskom društvu ne bi došao na naslovnice ni poljoprivrednog magazina, Save Štrbca i bivšeg predsjednika HHO-a Žarka Puhovskog. Moramo najprije konstatirati kako se ni u kom slučaju, uz brojna neslaganja s Puhovskim, Puhovski ne može izjednačavati sa Savom Štrbcom, Štrbac je klevetnik i falsifikator povijesti koga nitko normalan ne doživljava ozbiljno dok je Puhovski ipak ugledni hrvatski intelektualac, ponovimo još jednom, usprkos neslaganjima sa Puhovskim, no, Bože moj, to je demokracija. U priopćenju Županijskog HSP-a stoji: " Pokušali marginalni incident dignuti na nacionalnu razinu kako bi naštetiili ogromnim naporima turističkih djelatnika grada Vodica i RH u ostvarenju što boljeg i sigurnijeg okruženja za kvalitetan turistički odmor za sve posjetitelje našeg Jadrana. Savo Štrbac poznat kao krivotvoritelj bliže hrvatske povijesti kroz svoj 'Veritas' plaćenik je onih političkih krugova koji se ne mogu pomiriti sa stvaranjem Hrvatske čiji je zadatak permanentno biti remetilački faktor svih procesa vezanih uz obranu Domovinskog rata u Haagu. Iako potpuni marginalac, dobiva punu medijsku pažnju u srpskim medijima, koje onda nepotrebno prenose hrvatski mediji ". Foto: Tinolovka-news/arhiv O Žarku Puhovskom HSP ipak ima blaže stavove, te smatraju kako on ne raspolaže sa svim relevantnim informacijama vezanim uz incident u Vodicama. Ivica Ledenko ( potpisao priopćenje ), predsjednik Županijskog HSP-a zahtjeva očitovanje gradonačelnice Vodica te samog ministra turizma, HSS-ovca, Damira Bajsa.

