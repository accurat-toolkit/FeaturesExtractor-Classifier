Papa Benedikt XVI. 7. studenog posjetit će Barcelonu. Međutim, osim brojnih vjernika dočekat će ga i homoseksualci koji će se ljubiti pred njim dok će dolaziti prema crkvi Svete obitelji u kojoj će održati svetu misu. Najmanje 300 ljudi Na protest pape poziva neformalna skupina aktivista za prava homoseksualaca, putem Facebooka i Twittera, - Nadamo se da će doći mnogo istospolnih parova koji će se dvije minute ljubiti pred Papinim očima. Nakon toga će se svi sudionici razići kao da se ništa nije ni dogodilo - kazala je Marylene Carole, jedna od organizatorica protesta. Organizatori vjeruju da će masovnom ljubljenju ispred pape Benedikta XVI. prisustvovati najmanje 300 ljudi, a Carole ističe da žele pokazati "nezadovoljstvo institucijom koja je već jako dugo protiv seksualnih i emocionalnih prava mnogih osoba koje ne prakticiraju isključivo reproduktivni seks ili osoba koje se ne vole na način za koji institucija misli da je pravi." I Sagrada familia priprema se za Papu Vječna španjolska atrakcija, ali i vječno gradilište, čuvena crkva Svete obitelji, "La Sagrada Familia" u Barceloni Antonia Gaudia koja se gradi od 1882. godine također se priprema za dolazak pape Benedikta XVI. u prijestonicu Katalonije.

