IslamBosna.ba- Posljednji update: 22:44 h Izraelske snage su napale flotu brodova koji nose humanitarnu pomoć, koji žele da probiju blokadu Gaze. Informacije o konvoju: Ne propustite ovaj historijski trenutak za čovječanstvo! 22:44 Andre Ebu Halil, libanski član humanitarne flote, je za El-Džeziru izjavio da su u izraelskom zatvoru ostali jedan Britanac i jedan Irac, koji su odbili da budu deportovani, te žele da podignu optužbu protiv Izraela zbog njihova kidnapovanja sa broda koji je plovio međunarodnim vodama. ---------- 22:25 Mike Hannah izvještava za El-Džeziru da je ministar vanjskih poslova Ahmet Davutoglu, odmah po povratku s puta iz SAD-a, a prije nego se konsultovao s premijerom, organizovao press-konferenciju, što je neuobičajeno. Na press-konferenciji je postavio ultimatum Izraelu da će Turska, ukoliko do večeras u ponoć ne vrati sve turske državljane Turskoj, razmotriti prekidanje svih veza s Izraelom. Ultimatum polahko ističe, a turski državljani još nisu vraćeni. U vrijeme dok se Hannah javljao s trga Taksim, trgom su se prolamali glasni tekbiri. ---------- 17:39 Sirijski aktivist Šatha Bereket je izjavio za sirijsku televiziju da je izraelska vojska bacila veliki broj šehida s humanitarnih brodova u more, prenose turski mediji. ---------- 00:43 Humanitarna pomoć je iskrcana s brodova i ukrcana na izraelske kamione "za distribuciju". Stručnjaci kažu da bi napad izraelske vojske na humanitarni konvoj za Gazu mogao ozbiljno narušiti odnose Izraela sa EU. EU je zatražila detaljnu istragu o incidentu. Protesti protiv Izraela se nastavljaju širom svijeta. ---------- 15:47 Brod pod imenom Rachel Corrie je krenuo s ostalim brodovima, ali je išao sporo i nije stigao da se susretne s ostalim brodovima na Južnom Kipru, planirali su stići tek u srijedu u Gazu. Iako su saznali sve što se desilo ostalim brodovima, oni su izjavili da će nastaviti put prema Gazi. Unutar ovog broda je Mairead Maguire, dobitnica Nobelove nagrade, ona je ranije učestovala u sličnim morskim akcijama - te je i tada bila prevedena u pritvor u Izraelu. Drugi brod će krenuti iz Kipra od strane organizacije "sloboda za Gazu". Izrael je izjavio da će i ove brodove zaustaviti! A Allah ima Svoje planove! ---------- 22:28 U ovom momentu predstavnici zemalja članica Vijeća Sigurnosti se sastaju iza zatvorenih vrata. SAD je već dala do znanja da neće podržati nikakvu nezavisnu istragu prije nego se Izraelu ne omogući da on sam provede svoju istragu. Ismail Hanija je pozvao sve muslimane da protestvuju pred izraelskim ambasadama. ---------- 20:23 Stotine ljudi u Parizu su u sukobu s policijom u blizini izraelske ambasade. Policija odgovara suzavcem. ---------- 20:12 Ahmet Davutoglu upravo drži govor u UN-u, na izvanrednoj sjednici povodom izraelskog napada na humanitarnu flotu za Gazu. Tayyip Erdogan, premijer Turske, je optužio Izrael za državni terorizam. "Ova akcija, potpuno oprečna međunarodnom pravu, je neljudski državni terorizam. Niko ne treba da misli da ćemo se ušutjeti kod ovakvih stvari", rekao je Erdogan. Dodao je da je ovaj napad jasno pokazao da Izrael nije zainteresovan za mir u regionu. Kritikujući one koji brane napad, prije svoga leta iz Čilea, Erdogan je rekao da, ukoliko Izrael bira da bude uz teror i krvave operacije, onda Turska bira da bude uz pravo, mir, pravdu, Palestinu i Gazu. Također je kritikovao proizraelske medijske izvještaje i izraelsku cenzuru informacija koja dolaze od civilnih zatočenika humanitarnih brodova. ---------- 19:04 Saznajemo da su brodovi s humanitarnom pomoći koje je izraelska vojska napala stigli u luku Ešdud. Neki aktivisti iz Irske, Bugarske, SAD-a, Belgije, Švedske, Francuske, Engleske i Češke su napustili Izrael, dok 39 Turaka koji su pristali da napuste brod čekaju na povratak u Tursku. Također saznajemo da diplomate zemalja čiji se državljani nalaze na brodu još uvijek nisu dobili dopuštenje da uđu u luku, te još uvijek čekaju ispred ulaza u luku. ---------- 17:05 U napadu je učestvovalo oko 1.000 izraelskih vojnika. Od 19 poginulih, 10 je Turaka. 7 povrijeđenih osoba je u kritičnom stanju. Među poginulima je i Ra’ed Salih, vođa islamskog pokreta u Izraelu. ---------- 16:50 Premijer cionističke tvorevine Izrael Benjamin Natanjahu je izrazio svoju podršku za izraelski napad na humanitarni konvoj. U saopštenju Natanjahuovog kabineta glavnim diplomatskim i sigurnosnim dužnosnicima se navodi da je u svom telefonskom razgovoru iz Kanade naglasio "punu podršku" za napad. U međuvremenu je Natanjahu otkazao svoju posjetu Bijeloj kući zbog novonastale krize u Gazi. Protesti su pokrenuti u glavnim gradovima širom Bliskog Istoka, te u grčkom gradu Solunu, a u toku su i u Londonu. ----------- 15:50 Sarajevo: Danas popodne održani mirni protesti. Učesnici protesta su palestinski, turski i bh. građani. Učesnici su prošetali Ferhadijom prema zgradi Parlamenta BiH. Na floti je zarobljen i jedan bh. predstavnik Međunarodnog foruma solidarnosti - EMMAUS BiH, Jasser Muhamed Sabbagh. ---------- 15:45 Najmanje 19 mrtvih, na desetine povrijeđenih, javlja El-Džezira. ---------- 15:35 Do daljenjeg su odgođeni svi aranžmani izraelskih turista na području atraktivnog turističkog odmarališta Bodrum kod Mule u Turskoj. Turisti, koji ionako predstavljaju zanemarivu cifru za tursku industriju turizma u ekspnaziji, su trebali da počnu pristizati poslije 20. 6. 2010. Za sada je zaustavljen i aviosaobraćaj između Izraela i Republike Turske. ---------- 13:16 Turski premijer Tayyip Erdoğan je prekinuo svoju službenu posjetu Južnoj Americi zbog diplomatske krize sa Izraelom, izjavio je ministar vanjskih poslova Ahmet Davutoğlu. "Niko nema pravo da ovo radi, niko nije iznad zakona", izjavio je Davutoğlu za državnu televiziju TRT na putu iz Venezuele za SAD. ---------- 12:45 Predstavnik za javnost jednog od najpoznatijih pisaca bestselera na svijetu, Šveđana Heninga Mankela, izjavio je da je i Mankel na jednom od zarobljenih brodova (pod imenom Sofia), te da od otmice nije uspio uspostaviti vezu s njim. Na brodovima je ukupno 11 Šveđana. Turska je opozvala svog ambasadora u Izraelu. Oğuz Çelikkol bi se uskoro trebao vratiti u Tursku. ---------- « - » >>

