Bon Jovi sa kompilacijom hitova "Greatest Hits" osvajaju top liste diljem svijeta, te se nalaze na samom vrhu europske Bilbordove ljestvice. Album uključuje hitove benda unazad 3 desetljeća kao i najnoviji hit singl "What Do You Got? " koji je postao najbrže rastući radio singl u povijesti benda. Već u prvom tjednu album je prodajom nadmašio hit album iz 1994. godine pod nazivom "Cross Road" , a koji je do danas širom svijeta prodan u 21,5 milijuna primjeraka što dodatno potvrđuje status Bon Jovi-a kao jednog od najvećih svjetskih rock bendova. Album "Greatest Hits" debitirao je u Top 5 u preko 20 zemalja širom svijeta- Velikoj Britaniji, Njemačkoj, Norveškoj, Španjolskoj, Švicarskoj, Austriji, Nizozemskoj, Novom Zelandu, Argentini i Koreji , Japanu, Meksiku uključujući i Sjedinjene Američke Države. Izniman uspjeh albuma fantastična je uvertira za veliku svjetsku turneju koju je bend započeo u Velikoj Britaniji priredivši nevjerojatan koncertni spektakl . U tjednu izdavanja albuma Bon Jovi su održali koncert u New Yorku na "Best Buy Theatreu" koji je emitiran za milijune ljudi koji su ga mogli pratiti uživo preko YouTube-a. Bend je u svrhu promocije albuma gostovao u svjetski poznatim talk show-ovima kao što su CBS-ov "The Late Show with David Letterman", NBC-ev "The Today Show" i A&E-ovi "Private Sessions". Posljednji album benda "The Circle" je njihov jedanaesti album, te je prošlog studenog također dostigao prvo mjesto na top listama brojnih zemalja . Nakon izlaska albuma bend je krenuo na veliku svjetsku turneju koju su Billboard i Pollstar prozvali najboljom turnejom prve polovice 2010. godine. Nakon niza rasprodanih koncerata kultni bend je najavio dodatne koncerte u SAD-u, Kanadi i Europi. Turneja "Bon Jovi 2011 Tour" koju promiče AEG Live započinje u Sjevernoj Americi u veljači 2011. Godine. Europsku turneju u kojoj će posjetiti 24 europska grada, Bon Jovi započinje upravo u Zagrebu. Koncert će se održati 8.lipnja 2011.godine na maksimirskom stadionu. Gostovanje benda Bon Jovi izazvalo je velik interes ljubitelja dobrog rocka te su ulaznice za Golden Circle rasprodane samo deset dana nakon početka redovne prodaje. Pripremite se za najveći stadionski spektakl 2011.g. te požurite po svoju ulaznicu koju možete kupiti na svim ovlaštenim prodajnim mjestima Eventima te na www.eventim.hr. Europska turneja 8. lipanj Maksimir stadion, Zagreb, Croatia 10. lipanj Ostragehege, Dresden, Germany 12. lipanj Olympic Stadium, Munich, Germany 15. lipanj Ullevaal Stadium, Oslo, Norway 17. lipanj Olympic Stadium, Helsinki, Finland 19. lipanj Horsens Stadium, Horsens, Denmark 22. lipanj Murrayfield Stadium, Edinburgh, UK 24. lipanj Old Trafford Cricket Ground, Manchester, UK 25. lipanj Hard Rock Calling, Hyde Park, London, UK 29. lipanj RDS Arena, Dublin, Ireland 30. lipanj RDS Arena, Dublin, Ireland 8. srpanj Kazlicesme Festival Site, Istanbul, Turkey 10. srpanj Piata Constitutiei, Bucharest, Romania 13. srpanj Esprit Arena, Dusseldorf, Germany 14. srpanj Letzigrund Stadium, Zurich, Switzerland 16. srpanj Maimarktgelande, Mannheim, Germany 17. srpanj Stadio Frilui, Udine, Italy 20. srpanj Olympic Stadium, Athens, Greece 22. srpanj Ernst Happel Stadium, Vienna, Austria 24. srpanj Zeebrugge Beach, Bruges, Belgium 27. srpanj Estadio Olympico, Barcelona, Spain 29. srpanj Estadio Anoeta, San Sebastian, Spain 31 . srpanj Parque De Belavista, Lisbon, Portugal LUPA PROMOTION SLAVI 5. ROĐENDAN!!!! U 2011. godini slavimo 5 godina uspješnog poslovanja i tom prilikom se želimo odužiti našim vjernim posjetiteljima koncerata: na sve ulaznice za projekte koji će se održati sljedeće godine dajemo 10% popusta ukoliko se kupe u našem uredu (Drniška 22, Zagreb)

