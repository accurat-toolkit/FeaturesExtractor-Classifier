Barak Obama je prije šest mjeseci u Egiptu, tokom govora pred grupom studenata naglasio da slijedi početak nove ere odnosa između SAD i islamskog svijeta. Analitičari Forein Polisa pišu da je na izmaku strpljenje i povjerenje omladine na Bliskom istoku prema Obaminim varljivim obećanjima. Obama je s parolom promjena na unutrašnjoj i vanjskoj sceni zakupio veliku pažnju javnog mnijenja. Pojedine vlade na Bliskom istoku su nakon njegovog dolaska na vlast izrazile nadu da će doći do promjene politke Bijele kuće prema islamskim zemljama i muslimanima. Tokom posjete Turskoj i Egiptu američki predsjednik je naglasio da će se njegova politku razlikovati od Buševe prema muslimanskim zemljama. Barak je u prvoj posjeti jednoj muslimanskoj zemlji u funkciji predsjednika, pred turskim paralementarcima izjavio da Amerika nije, niti će ikada biti, u ratu sa islamom. Ali obećanja demokratskog predsjednika SAD o promjeni politike Vašingtona prema islamskim zemljama, ograničena su samo na riječi dok je u djelovanju Obama nastavio slijediti ekspanzionističku politiku Džordža Buša. Ako je zaista došlo do pojedinih promjena u američkoj politici, te promjene su bile neophodne i nemaju veze sa Obaminom parolom promjena. Nakon događaja 11. septembra stvorena je nova politička ideologija - borba protiv terorizma. U tome periodu Džordž Buš govorio je o novom krstaškom ratu. Nakon masovnih protesta koji su organizovani u islamskim zemljama, tadašnji američki predsjednik uputio je izvinjenje muslimanima zbog upotrebljenog izraza, ali u praksi američka borba protiv terorizma i muslimana u svim dijelovima svijeta, posebno na Bliskom istoku, sve više je dolazila do izražaja. Napad na Afganistan i Irak te projekat Veliki Bliski istok, predstavljali su glavne i dugoročne ciljeve Buševe vlade protiv islamskih vlada. Ovakva američka politika je doprinjela stvaranju netrpeljivosti spram muslimana u Europi i početku novog talasa islamofobije na Starom kontinentu. Širenje borbe protiv terorizma obuhvatilo je sve islamske grupacije i aktivne muslimanske pokrete u svijetu, poput libanskog Hizbullaha, palestinskog Hamasa i Islamskog džihada, grupacija čiji je glavni cilj očuvanje i odbrana otadžbine od vlade izraelskog režima. U međuvremenu, direktnim i indirektnim putem, a sve zaslužujući američkom sloganu borbe protiv terorizma, dolazi do diskriminacije muslimana u svim dijelovima svijeta. Na stotine hiljada žena i djece u Afganistanu i Iraku su ubijeni od strane američkih vojnika. Od početka američke agresije na Irak, od marta 2003. godine do danas, ubijeno je preko jedan milion nedužnih Iračana. U SAD i Europi u većini slučajeva samo muslimanski identitet, afganistanski, egipatski, irački, pakistanski ili arapsko ime je dovoljno za maltretiranje, sumnjičenje i pritvaranje muslimana, pod izgovorom borbe protiv terorizma. Ovakav negativni stav prema muslimanima i građanima iz islamskih zemalja trenutno postoji u većini zapadnih zemalja. Islamofobična politika Buševe vlade, pod izgovorom borbe protiv terorizma, vrlo brzo je postala jasna javnom mnijenju u islamskom svijetu i u pojedinim zapadnim zemljama. Ni jedna osoba na svijetu basistički Sadamov režim u Iraku ili talibanski sistem u Afganistanu ne poistovjećuje sa islamom i slijeđenjem pravilnog islamskog učenja. Kratkim osvrtom na odnose Sadamovog režima sa SAD te formiranjem talibanskog sistema u Afganistanu, zapazit ćemo da je Bijela kuća bila glavni krivac za učvršćivanje Sadamove vladavine u Iraku i talibanskog režima u Afganistanu. Ali SAD su pod izgovorom borbe protiv terorizma u Afganistanu i uništavanjem oružja za masovno ubijanje u Iraku napale ove dvije zemlje. Istovremeno, u tome periodu dolazai do organizovanja masovnih protesta protiv američke vlade u većini svjetskih zemalja, posebno islamskih. Međunarodno javno mnijenje je razumjelo da su Sadamov režim u Iraku i talibanski sistem u Afganistanu izgubili vrijednost za Vašington. Javno mnijenje je shvatilo da je borba protiv terorizma i uništavanja oružja za masovno ubijenje bio samo providni i lažni izgovor za direktno vojno prisustvo ove zemlje u Iraku i Afganistanu, a u cilju slijeđenja militantnih i unilateralnih projekata u regionu Bliskog istoka. Informisanost javnog mnijenja, posebno muslimana, o američkim zavjerničkim planovima je doprinjelo velikoj omrženosti ove zemlje u svijetu, posebno među muslimanskom omladinom. Objelodanjivanje zločina američkih vojnika u Iraku i Afganistanu, mučenje zatvorenika u zloglasnim američkim zatvorima Gvantanamu i Abu Gureibu, doprinjeli su povećanju i nastavku antiamerikanizma. Omrženost Buševe vlade nije bila ograničena samo na islamske zemlje. Unutar SAD, tadašanji predsjednik Džordž Buš, postao je jedan od trojice najomrženijih predsjednika u historiji ove zemlje. Barak Obama u takvoj antiratnoj i antibuševskoj atmosferi, pod parolom promjene započinje svoju predsjedničku kampanju. Obama je nakon pobjede na predsjedničkim izborima i ulaska u Bijelu kuću začeo strukturalne političke promjene. Objavljivanjem zatvaranja zloglasnog američkog zatvora u zaljevu Gvantanamo do kraja 2009. godine, što nije učinjeno nego je prolomgirano do 2011. godine, i odstranjivanje slogana borba protiv terorizma iz američke politike, važna su dva poteza koja su popravila omrženo lice SAD u svijetu. Nastojanje za obnavljanjem odnosa sa islamskim svijetom predstavlja treći potez Obame u ovom domenu. Ali američka politika prema islamskim zemljama, posebno pitanju Palestine, doprinosi lažnom uzdanju u Obamine parole. Američka politika prema Palestini ukazuje da aktuelni predsjednik Amerike nije niti će zauzeti ozbiljnije stavove o širenju saradnje sa islamskim zemljama. Palestina je neodvojivi dio islamskog svijeta, dok američka vlada bez imalo promjena u odnosu spram palestinskog pitanja i u velikoj podršci okupatorskom režimu iz Tel Aviva ne može biti zagovornik za obnavljanje odnosa i saradnje Vašingtona sa islamskim svijetom. Trenutno je Amerika najveći i najodaniji svjetski savzenik Izraela. Veza između Vašingtona i Tel Aviva je toliko čvrsta da Bijela kuća stravične zločine Izraelaca na okupiranoj palestinskoj teritoriji, poput nemilosrdnog ubijanja žena i djece, opravdava samoodbranom, dok istovremeno palestinske islamske pokrete otpora Hamas i Islamski džihad, koji brane svoju teritoriju od divljačkih napada i nasrtaja izraelske armije, imenuje terorističkim grupacijama. Zabilježeni su mnogi drugi primjeri u riječima, a ne djelima američkih zvaničnika oko saradnje sa islamskim zemljama. U suštini, američka vlada kroz saradnju sa islamskim zemaljama namjerava iste pridobiti za sprovođenje svoje unilateralne politike. Bijela kuća nema nikakvog razloga i volje za širenjem saradnje sa islamskim zemaljama. Sve dok postoji ovakvo viđenje stvarnosti u očima američkih zvaničnika ne treba očekivati da će doći do poboljšavanja odnosa i konstruktivne saradnje. Američka vlada, ako zaista namjerava poboljšati odnose sa islamskim svijetom, treba se upoznati sa stvarnim značenjima pojmova pravde, zakona i mira te se udaljiti od slijeđenja dvoaršinske i licemjerne politike spram islamskih vlada i muslimana.

