Radovi na najdužem tunelu na svijetu traju gotovo 15 godina pri čemu je iskopano 13,5 milijuna m prostornih stijena. Tijekom tih godina, smrtno je stradalo osam zaposlenih na tom gradilištu, na kojem je radilo ukupno oko 2.500 ljudi. "Gradilište stoljeća" kako ga nazivaju švicarski mediji, omogućit će od 2017. povezivanje Zuericha i Milana za 2 sata i 40 minuta, odnosno jedan sat kraće nego sada. Putnički vlakovi će voziti 250 km na sat, a teretni 160 km na sat, ili dvostruko brže od sadašnje brzine. Tunel Gotthard će stajati Švicarce oko 10 milijardi franaka (7,5 milijardi eura) i on će na drugo mjesto najdužih tunela istisnuti japanski tunel Seikan ( 53,8 km) koji povezuje otoke Honshu i Hokaido, piše Hina. Europski ministri prijevoza zajedno će izravno pratiti otvorenje tunela koje će prenositi švicarska televizija. Švicarska je 1994. na referendumu prihvatila "Inicijativu Alpa" kojom se obvezuje da promet s cesta prebaci na pruge. Od tada su Francuska, Austrija i Italija unaprijedile željeznički promet na europskoj razini, uz modernizaciju tunela Frejus između Francuske i Italije, a predviđena je i gradnja tunela Brenner između Austrije i Italije. bitno.ba

