Sjeverna Koreja zaprijetila je snažnim nuklearnim odgovorom na predstojeće vojne vježbe Južne Koreje i SAD-a, nazivajući ih 'neoprostivom' provokacijom, koja dolazi kao vrhunac nakon pogrešnog okrivljavanja Pyongyanga za potapanje južnokorejske korvete Cheonan u ožujku. Koristite Adobe Flash Player 8 Za naprednije mogućnosti gledanja videa molimo da instalirate Adobe Flash Player 9 Adobe Flash Player 9 možete preuzeti ovdje Učitavam... Dodaj video na svoj blog Sjeverna Koreja prijeti Vojska Sjeverne Koreje Moćna Komisija nacionalne obrane Sjeverne Koreje, na čijem je čelu Kim Jong Il, upozorila je da će se njezine postrojbe suprotstaviti održavanju vojnih manevara, koji uključuju i američki nosač aviona na nuklearni pogon, sa 'svetim ratom odmazde', izvješćuje američka agencija Associated Press. 'Vojska i narod Demokratske Narodne Republike Koreje legitimno će se suprotstaviti sa svojim snažnim nuklearnim odvraćanjem, najvećim vježbama za nuklearni rat koje su ikada održale SAD i marionetske snage južne Koreje', navodi se u priopćenju službene novinske agencije Pjongjanga, koja citira neimenovanog glasnogovornika Komisije nacionalne obrane. Pjongjang rutinski prijeti ratom kada Južna Koreja i SAD održavaju zajedničke vojne vježbe, koje Sjeverna Koreja vidi kao probu za napad na njezin teritorij. SAD drži 28.500 vojnika u Južnoj Koreji zbog odvraćanja od agresije, ali ističe da ne namjerava izvršiti invaziju na sjever Korejskog poluotoka.Američki i južnokorejski ministri obrane Robert Gates i Kim Tae-young objavili su ranije ovoga tjedna u Seoulu da velike četverodnevne vojne vježbe, koje počinju u nedjelju, trebaju poslati "jasnu poruku" Sjevernoj Koreji da prestane s agresivnim ponašanjem. >> SAD: 'Fizički odgovor' S. Koreje 'ne bi bio mudar' >> Sjeverna Koreja želi nastaviti pregovore o denuklearizaciji Washington i Seoul okrivljuju Pyongyang za potapanje južnokorejske korvete Cheonan u vodama zapadne obale Korejskog poluotoka u ožujku. Četrdeset i šest mornara poginulo je u incidentu koji Seoul naziva najgorim napadom na svoju vojsku od Korejskog rata 1950-53. Sjeverna Koreja odlučno je opovrgla bilo kakvu uključenost, te upozorila da će bilo kakve sankcije protiv nje izazvati rat. (Hina) Vijesti / Svijet WikiLeaks: Uhićen haker zbog napada na stranice tužiteljstva 11.12.2010 / 23:07 Obama izrazio žaljenje stranim čelnicima zbog WikiLeaksa 11.12.2010 / 22:53 Prosvjed za prava životinja s njihovim lešinama u rukama 11.12.2010 / 22:14 Stockholm: U dvjema eksplozijama 1 poginuli, 2 ozlijeđenih 11.12.2010 / 22:08 Vatikan upozorava na vjerodostojnost informacija s WikiLe... 11.12.2010 / 20:02 Snježne oluje izazvale prometni kolaps: Nestao jedan turist 11.12.2010 / 18:54 Podijeli Pošalji komentar

