Francuska Republika Francuska (franc.: République française) je površinom druga, iz Ukrajine, najveća evropska zemlja. Na sjeveru je tunelom ispod kanala La Manche (English Channel) spojena sa Velikom Britanijom, na sjeveroistoku graniči sa Belgijom i Luksemburgom, na istoku sa Njemačkom, Švicarskom i Italijom, a na jugozapadu sa Španjolskom i Andorom. Između Nice i talijanske granice nalazi se enklava Monako, a jugoistočno od Nice nalazi se otok Korzika. Jezik francuski, uz brojne lokalne dijalekte. Baskijski se govori kao prvi jezik na jugozapadu, a bretonski u Bretanji. Mnogi Francuzi znaju osnove engleskog, posebno oni u turistički značajnim regijama. Površina 545.630 km2 Broj stanovnika 60,5 milijuna (2005.g.) Državno uređenje Republika od 1792.g. Glavni grad Pariz, 12.2 mil. stanovnika (2,2 u gradu, 10 mil. u okolici) Religija 83% katolika, muslimanska (5%), protestanska i židovska manjina. Električni napon 220 V, 50Hz. Utikači s dva priključka Vremenske zone Ista kao u Hrvatskoj. GMT + 1 (Ljeti = GMT + 2) Klima Pretežno hladne zime i topla ljeta, uz mediteransku obalu vruća ljeta i blage zime. Klima varira od jedne regije do druge: alpska u francuskim Alpama, kontinentska na istoku, oceanska na zapadu. Novac Euro (€) = 100 centa. Novčanice za € 500, 200, 100, 50, 20, 10, 5. Kovanice za € 2, 1 i 50, 20, 10, 5, 2 i 1 cent. Turistički vodič Francusku godišnje posjeti više od 70 milijuna posjetioca što je dovodi na prvo mjesto turističkih destinacija. Pariz, glavni grad, je najposjećeniji grad u Europi, ali i druge destinacije u zemlji privlače turiste iz mnogih drugih razloga: plaže na jugu i zapadu, ski centri i šetnje po Alpama, Pirenejima…. plovidbe i jedrenje po Mediteranu i Atlanskom oceanu, dvorci Loare, povijesna mjesta u Normandiji i Britaniji, arhitektura u cijeloj zemlji, vinogradi, i francuska kuhinja. Zdravlje Nema upozorenja. Preporučujemo da se prije putovanja detaljnije informirate na web stranicama Svjetske zdravstvene organizacije (WHO). Preporuča se uzeti zdravstveno osiguranje. Kod manjeg broja životinja prisutna je bjesnoća. U slučaju ugriza odmah potražite medicinsku pomoć. Cijepljenja nisu potrebna. Telekomunikacije Telefon Pozivni broj za Francusku: 33., a izlazni broj iz Francuske prema Hrvatskoj 00 385 ( + pozivni broj mreže bez 0; npr 1 – za Zagreb) + pretplatnički broj korisnika. Telefonske govornice rade ili na kartice ili na kovanice. Telefonske kartice mogu se kupiti u poštanskim uredima i prodavaonicama cigareta/novina. Automati za sitniš također su široko zastupljeni. Međunarodni pozivi jeftiniji su vikendom i radnim danom 19.00h – 08.00h. Govornice koje mogu primati pozive označene su plavim zvonom. Internet internet-cafei postoje u većini gradova. Mobitel pokrivenost signala je izvrsna. Upotreba mobitela zabranjena je na benzinskim stanicama. Važni brojevi Gradski prijevoz Gradski prijevoz u Francuskoj je izvrstan. Svi veći gradovi imaju opsežne autobusne sustave. Neki gradovi imaju i tramvajske i trolejbuske linije, a Pariz i Marseilles i metro. Kartu morate poništiti prije ulaza u podzemnu željeznicu ili u samom tramvaju i autobusu. Taxi Cijene dnevnih i noćnih tarifa istaknute su u svim taksijima. Prtljaga i vožnje prema lukama, aerodromima te autobusnim i željezničkim stanicama posebno se naplaćuju. Taksi možete zaustaviti na organiziranim stajalištima ili nazvati i rezervirati telefonom. Hrana i piće Uz kinesku, francuska je najbogatija i najraznovrsnija svjetska kuhinja. Jednostavna i ukusna jela poslužuju se u tradicionalno uređenim restoranima i bistroima. Poseban doživljaj je "gastronomski" način serviranja jela – haute cuisine, poznat i cijenjen kao sklop pravila, rituala i tabua. Rijetko se izvodi u svakodnevnom životu zbog velikih troškova i mnogo vremena koje zahtjeva. Većina restorana nudi dvije vrste jela: skuplji a' la carte (širok izbor svih jela) i le menu (unaprijed odabran slijed jela sa utvrđenom cijenom) sa izborom jela iz a'la carte menija. Račun gostu neće biti uručen sve dok ga ne zatražite, bez obzira koliko je vremena prošlo. Mnogi restorani zatvaraju na mjesec dana tokom ljeta, te jedan dan u tjednu. Preporuča se provjeriti radno vrijeme restorana, posebno za nedjelju. Općenito govoreći, vrijeme za ručak i večeru strogo se poštuje: ručak se služi od 12.00h do 13.30h, a večera od 20.00h do 21.30h, u većim gradovima i kasnije. Vino je najpopularnije alkoholno piće u Francuskoj. Konobar će rado preporučiti primjereno vino. Kava se servira uvijek nakon jela, i uvijek će biti crna kava u malim šalicama, osim ako ne zatražite kavu sa mlijekom - café au lait (ili café crème). Žestoka pića su vrlo jaka, poslužuju se u duplim dozama osim ako se ne zatraži manja mjera pa se preporuča opreznija konzumacija, pogotovo nakon nekoliko čaša vina. Radno vrijeme Pošte ponedeljak – petak: 09.00h-19.00h, subotom 09.00h-12.00h. Pošte u manjim gradovima i selima mogu biti zatvorene ranije, ili u vrijeme ručka. Glavna pošta u Parizu (PTT, 52 Rue du Louvre, Paris) otvorena je 24 sata. Pošta iz Francuske u Hrvatsku putuje 2 – 3 dana. Marke možete kupiti u kioscima ili na pošti. Banke Radno vrijeme: ponedeljak – subota: 09.00h-12.00h i 14.00h-17.00h Trgovine Većina trgovina zatvorena je ponedjeljkom ili ponedjeljkom popodne. Novac Nacionalna valuta Euro (€) = 100 centa. Novčanice za € 500, 200, 100, 50, 20, 10, 5. Kovanice za € 2, 1 i 50, 20, 10, 5, 2 i 1 cent. Strane valute Novac se može zamijeniti u bankama ili mjenjačnicama (bureaux de change). Najprihvaćenije kreditne kartice: American Express, Diners Club, MasterCard, Visa i Eurocard. Trgovine i hoteli ne smiju primati stranu valutu. Unos i iznos domaće ili strane valute je neograničen. Iznosi veći od 7600 EUR moraju se prijaviti. Diplomatska predstavništva RH u Republici Francuskoj Konz. odjel Veleposlanstva Republike Hrvatske u Francuskoj Republici 0033 1 5370 0287 0033 1 5370 8485 42, Rue de Lubeck 75 016 Paris FRANCE Službena stranica: http://other.franceguide.com/ Ne propustite posjetiti: Katedrala Notre Dame Notre Dame je najposjećenija katedrala u Francuskoj. "Teška kao slon, a laka kao leptir" (Anatole France). Radovi su započeli 1163 god., gotički stil, izuzetno proporcionalna. Fasada je vertikalno podjeljena stupovima na tri dijela, a horizontalno galerijama također na tri dijela. Ima tri portala, iznad njih galerija kraljeva sa 28 statua, rozeta promjera 10m sa vitražima iz XIII stoljeća. Dvije nedovršene kule sa prozorima visokim 16m. Avenue des Champs Elysees U XIX stoljeću postaju popularno mjesto sastanaka. Grade se brojne privatne palače koje su poslje I sv. rata zamenjene luksuznim prodavnicama, restoranima, poslovnim prostorima. Avenija je široka 70m i "najljepša na svetu". Slavoluk pobjede (L'arc de Triomphe) Gradi je Napoleon u čast svoje velike armije. Visoka je 50m, široka 45m. Ukrašena je statuama od kojih je najpoznatija Fransua Rid. Nalazi se na trgu Zvjezda (ETOILE). Okružuje je 12 velikih avenija i 12 palača. Fransoa Rid Visoki reljef u bronzi izrađen na slavoluku pobjede. Skulptura predstavlja vojnike koji kreću u vojni pohod. Sveta kapela (Sainte Chapelle) Sagrađena je 1248. god. po naredbi kralja SAINT LOUIS. Povezana je sa njegovim sobama u Palači pravde (PALAIS DE JUSTICE). Vrhunac gotske arhitekture. Donja kapela, visoka 7m bila je dostupna svim vjernicima. Gornja, kraljevska kapela je jedinstvena u svijetu zbog prekrasnih vitraža čija je površina 618m2. Conciergerie i novi most (Pont Neuf) Conciergerie je zgrada koja je pripadala osobi zaduženoj za održavanje kraljevske palače. Čuvena Salle des gendarmes, četvorobrodna 68m dužine, 27m širine i 18m visine. Muzej Le Musee D'Orsay iz koga su Ludvig 16. i Marija Antoaneta izvedeni na giljotinu. Novi most podignut 1604. god. je najstariji pariški most. Prvi most od kamena. Podignut u vrijeme Henrija IV čija se konjanička statua nalazi u blizini. Pantheon Sagrađen u XVIII stoljeću, spoj gotske lakoće i grčke raskoši i ljepote. Peristil sa 22 korintska stuba, kupola teška 10.000t. 1885. god. u Pantheon su prenjeti ostaci Victo Hugo-a i ispisano je na fasadi: "Velikim ljudima, zahvalna domovina". U Pantheon-u počivaju: MIRABEAU, MARAT, VOLTAIRE, ROUSSEAU, HUGO, ZOLA, JAURES, GAMBETA, MOULIN, CASSIN, MARLAUX. Eiffel-ov toranj (Tour Eiffel) Simbol Pariza, ljudske genijalnosti i kreativnosti. Toranj je podigao francuski inženjer Gustave Eiffel sa namjerom da od toga načini najveći događaj velike svjetske izložbe u Parizu. Završen je za dvije godine, 31.03.1889. god. Visok 320,75m, težak 9700t, I kat: 57m, II kat: 115m, III kat: 274m. Do vrha vode 1792 stepenice. Vidljivost sa vrha oko 70km. Oscilira 12cm. Visina varira 15cm, zavisno od temperature. 16000 posjetitelja dnevno. Sastoji se od 18038 željeznih djelova i boja se svake 7. godine, a za to se utroši 40t boje . Kompleks invalidi (Les Invalides) Stil Francuski klasicizam. Građen po odluci Luja XIV, namjenjen ratnim invalidima. Danas u crkvi počiva Napoleon I u sarkofagu od crvenog porfira na zelenom granitnom postolju. Okružen je sa 12 statua koje obilježavaju pobjedničke carske pohode. Pozlaćena kupola visoka 107m. U okviru kompleksa se nalazi vrlo bogat vojni muzej. Louvre Stil:Francuski klasicizam. Palača Louvre započeta krajem XII stoljeća. Mnogi vladari su je tokom narednih stoljeća dograđivali i mijenjali. Bila je dvor, a krajem XVII vijeka je zamenjuje Versailles dok se Louvre pretvara u muzej. Vrlo bogate muzejske kolekcije podjeljene su na 6 odjeljaka: egipatski, orijentalni, grčki i rimski antikviteti, slike, skulpture, umjetnički predmeti. Mona Lisa To je portret Gioconda, žene grofa Gioconda (bar se tako tumačilo do nedavno), koja mu je po prići pozirala 4 god. uz muziku i uz čitanje. Portret je za ono vrijeme, a to je doba visoke, pozne renesanse bio krajnje neobičan, obzirom da se radi o 3/4 portretu-to znači vidi se njeno lice, glava, poprsje i ruke, ali ne i cijela figura, mada je jasno da model sjedi. Postoje neka tumačenja da je Leonardo zapravo u ovom portretu pokazao nešto izmjenjen vlastiti lik (može se uporediti sa njegovim portretom u starosti sa sjedom bradom i kosom rađen srebrnom olovkom). Opera Garnier Sagrađena 1860. god. Usklađujući različite stilove i materijale stvoren je novi stil: NAPOLEON III. Najraskošnija i najoriginalnija građevina XIX stoljeća. Brdo iznad Pariza. Postaje popularno tjekom XIX stoljeća, kada mnogi Parižani tu dolaze u potrazi za seoskom atmosferom sa vinogradima i mlinovima. Postoji Gornji Mont Martre, koji je početkom XX stoljeća bio mjesto susreta umjetnika (RENOIR, PICASSO, APPOLINAIRE). Place du Tertre, stari seoski trg, centar umjetničkog Mont Martre-a. Na vrhu brežuljka sagrađena je 1910. god. bazilika Basilique du Sacre Coeur. Ogromna bijela crkva, zvonik visok 84m, zvono teško 18t. Unutrašnjost je dekorirana mozaicima površine 500m2. Donji Mont Martre poznat po burnom noćnom životu, MOULIN ROUGE, centar francuskog CANCAN-a. Versailles Veliki dvorac francuskog kralja Luja XIV, nedaleko od Pariza. Otac Luja XIV, Luj XIII je na mjestu današnjeg dvorca prvo sagradio paviljone u kojima je boravio za vrijeme lova. Luj XIV odlučuje tu sagraditi dvorac ogromnih dimezija. 1682. god. u dvor se useljava on sa još 10.000 osoba. Raskoš ovog dvorca je u potpunom skladu sa uzdizanjem vlastite veličine ličnosti ovog nadutog francuskog kralja za koga su vezane dvije poznate izreke: "Država, to sam ja" i "Poslje mene potop". U XVIII stoljeću dvorac je pretvoren u muzej.

