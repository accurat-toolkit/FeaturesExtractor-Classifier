Birališta su otvorena za oko 5,7 milijuna birača Obale Bjelokosti na povijesnim predsjedničkim izborima koji trebaju okončati desetljeće krize u zemlji. Pristaše Laurenta Ghagboa (Foto: Reuters) Kriza je započeta državnim udarom na Božić 1999., što se nastavilo neuspjelim pučem iz 2002. i građanskim ratom, a završilo podjelom zemlje.U 50 godina neovisnosti ta bivša francuska kolonija, a danas prvi svjetski proizvođač kakaa, prvi put je spremna za otvorene i pravične izbore. Pošto su od 2005. izbori bili odgođeni šest puta, u nedjelju snage trebaju odmjeriti trojica političara koji dominiraju političkom scenom otkako je 1993. umro 'otac nacije' Felix Houphouet Boigny. Nekad oporbeni vođa Laurent Gbagbo (65) postao je 2002. šef države u vrlo prijepornim uvjetima. Na vlasti je ostao i nakon 2005. godine kada mu je istekao mandat te izborima želi potvrditi svoj legitimitet u domovini i inozemstvu. 1999. - prvi državni udar Prvak Demokratske stranke Obale Bjelokosti (PDCI), Henri Konan Bedie (76), koji je naslijedio Houphouet-Boignyja na čelu države, želi se potvrditi nakon poraza koji je pretrpio na Božić 1999. godine kada su ga pučisti svrgnuli s vlasti prvim državnim udarom u povijesti te zemlje. Treći u utrci je bivši premijer Alassane Ouattara (68), predsjednik stranke Okupljanje za republiku (RDR). Izborima Ouattara želi popraviti 'nepravdu' nanijetu mu 2000. kada mu je kandidatura bila odbijena pod izgovorom da mu je 'državljanstvo upitno', a također teži sprati sa sebe optužbe da je kumovao neuspjelom državnom udaru iz 2002. godine. Obala Bjelokosti bila je prije zadnjeg burnog desetljeća primjer političke stabilnosti u Africi, čak i 'gospodarskog čuda', no 18. rujna 2002. zapala je u najtežu krizu u svojoj povijesti zbog sukoba pobunjenika i vladinih snaga. Seoba stanovništva Sukobi su izazvali seobu stanovništva, doveli zemlju u stanje 'ni rata ni mira', te je podijelili na sjever pod kontrolom pobunjeničkih Novih snaga (FN) i jug lojalan predsjedniku Gbagbu. Mirovnim sporazumom iz Ouagadougoua 2007. vođa pobunjenika FN-a postao je premijer i otada je Obala Bjelokosti počela mukotrpne pripreme za predsjedničke izbore. >> Optužbe: 'Dovoljno je pokazatelja o manipulaciji da se izbori ponište' Zemlja s 21 milijun stanovnika, s 40 posto muslimana, približno toliko kršćana i ostatkom animista, prva je u svijetu po proizvodnji kakaa. Izvoz kakaovca čini 40 posto izvoznog prihoda i 20 posto BDP-a. (Hina) Vijesti / Svijet VIDEO: Čudom preživjeli strašan sudar 11.12.2010 / 11:01 Amerikanci testirali top koji ispaljuje projektil brzinom... 11.12.2010 / 10:41 Preživjela pad s 12. kata pa optužena za pokušaj samouboj... 11.12.2010 / 08:15 Richard Holbrooke završio u bolnici 11.12.2010 / 07:27 Skulptura stara 4.400 godina prodana za 16,8 milijuna dolara 10.12.2010 / 22:22 Oštećeni kruzer sretno uplovio u Argentinu 10.12.2010 / 21:01 Podijeli Pošalji komentar

