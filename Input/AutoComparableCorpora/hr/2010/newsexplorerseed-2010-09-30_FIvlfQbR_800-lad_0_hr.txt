Solo trijumfom u petoj etapi Vuelta al Pais Vasco Joaquin Rodriguez se probio u Top 3 u ukupnom poretku iza Alejandra Valverdea i Chrisa Hornera i zauzeo poziciju koju je ispraznio Robert Gesink. Nizozemac se slupao na posljednjem usponu i prema prvim informacijama iz Rabobanka slomio je ruku. Predzadnju etapu Vuelte al Pais Vasco od Eibara do Orija dugu 170 km uvjerljivo je osvojio Joaquin Rodriguez. Španjolac (Katusha) je napao oko 20 kilometara prije cilja, slavio 14 sekundi ispred Samuela Sancheza (Euskaltel) na drugom i Alejandra Valverdea (Caisse d’Epargne) na trećem mjestu i 48 sekundi koliko je zaostajao za Valverdeom u ukupnom poretku spustio na 34 i preuzeo treće mjesto iza Valverdea i Christophera Hornera (RadioShack). Iz Lamprea su jutros poručili da njihovog Damiana Cunega muče želučani problemi i da je upitno hoće li startati. Talijan se pojavio na startu i odvezao 25 kilometara prije nego je na koncu odustao. Pitanje je more li ga uistinu zdravstvene poteškoće ili je problem istraga koju je u Italiji zbog dopinga protiv Cunega i Lamprea pokrenulo tužiteljstvo u Mantovi. Utrka je ostala i bez Roberta Gesinka. Nizozemac je pao na brutalnom Altu de Aia i slomio ruku, a zauzimao je treće mjesto u ukupnom poretku. 50. izdanje Vuelte al Pais Vasco završava sutra u Oriju 22 kilometara dugačkim kronometrom. Luis Leon Sanchez (Caisse d’Epargne) na Circuit Cycliste Sarthe vodstvo je preuzeo u prvoj etapi i više ga nije ispuštao. Španjolac je u konačnici slavio 14 sekundi ispred Thiaga Machada (RadioShack) na drugom i Juliena Simona (Sojasun) na trećem mjestu. Vuelta al Pais Vasco, 5. etapa: 1.Rodriguez (Španjolska, Katusha) 4h07:52 2.S. Sanchez (Španjolska, Euskaltel) +14 3.Valverde (Španjolska, Caisse d’Epargne) +14 4.Horner (SAD, RadioShack) +14 5.Casar (Francuska, Française des Jeux) +20 … Ukupan poredak: 1.Valverde (Španjolska, Caisse d’Epargne) 22h54:56 2.Horner (SAD, RadioShack) +1 3.Rodriguez (Španjolska, Katusha) +34 4.Peraud (Francuska, Omega) +38 5.Intxausti (Španjolska, Euskaltel) +38 … Circuit Cycliste Sarthe, konačan poredak: 1.L. L. Sanchez (Caisse d’Epargne) 15h36:52 2.Machado (RadioShack) +14 3.Simon (Francuska, Sojasun) +15 4.Roux (Francuska, Française des Jeux) +19 5.Riblon (Francuska, AG2R) +24 … Maja Giljanović by Sportnet.hr Povezani članci

