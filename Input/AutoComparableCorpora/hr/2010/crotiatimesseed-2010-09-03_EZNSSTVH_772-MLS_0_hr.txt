Autor: Objavljeno: 06.09.2010 Autobiografija izlazi u nezgodno vrijeme za austrijske vlasti zbog optužbi da su zataškavale detalje oko istrage BEČ - Natascha Kampusch, djevojka iz Austrije koju je Wolfgang Priklopil oteo na putu do škole 1998. i držao zatočenu u podrumu u svojoj kući osam godina, ovog će tjedna objaviti autobiografiju pod naslovom “3096 dana” u kojoj bi trebala iznijeti detalje o otmici i strahotama koje je proživjela svih tih godina (a o čemu je dosad često nevoljko govorila). VEZANE VIJESTI Vijesti Manipulacije otmičarem - Sada se osjećam dovoljno jakom da ispričam cijelu priču o otmici - ustvrdila je Kampusch, koja je za knjigu, koju će u četvrtak predstaviti u Beču, dobiti milijun funti. U njoj bi Natascha trebala opisati godine zlostavljanja kroz koje je prošla, uključujući i dan kad je oteta te dan kad je, osam godina poslije, pobjegla, te kako je s vremenom naučila manipulirati otmičarem kako bi preživjela. Zastrašujuće misli - Bilo je kao da sam živa pokopana. Bilo je kisika, ali to je bila jedina razlika od grobnice. Strašne misli su mi padale na pamet. Ponekad bih sanjala kako bih mu odrubila glavu da imam sjekiru - ustvrdila je u prijašnjim intervjuima. Priklopil je Nataschu oteo kad joj je bilo 10 godina na putu prema školi. Strpao ju je u kombi i odveo do svoje kuće te zatočio u podrumu. Prvih šest mjeseci nije smjela izlaziti iz tamnice skrivene iza čeličnih vrata. Poslije je dobila dopuštenje da se kreće i po ostatku kuće i dvorištu. Priklopil je bio, tvrdi, opsjednut čistoćom i tretirao ju je kao robinju. Morala je brisati sve površine koje bi dotaknula, a čak ju je prisilio da obrije glavu kako joj vlasi ne bi padale po kući. Hrvački meč - Zabranio mi je plakati jer nije želio da negdje ostanu tragovi soli. Kad sam plakala, jer si ne bih mogla pomoći, gušio me. Glavu bi mi stavio pod vodu u kanti ako bih ostavila otisak prsta na staklenoj površini ili kvaki na vratima - ispričala je Natascha. - Neprestano sam razmišljala o tome kada će biti pravo vrijeme za bijeg. Znala sam da ne mogu ništa riskrirati. Morala sam raditi na tome da dobijem njegovo povjerenje - rekla je Natascha, koja je svojedobno priznala kako je dopustila Priklopilu da manipulira njome, ali da je i ona manipulirala njime. - Bilo je to kao hrvački meč - rekla je Natascha, koja je pobjegla od Priklopila 23. kolovoza 2006., nakon čega se on ubio. Knjiga izlazi u nezgodnom trenutku za vlasti, koje se susreću s novim optužbama oko zataškavanja detalja u istrazi otmice (ne pomaže ni činjenica da se istražitelj koji je vodio istragu ubio). U međuvremenu, sud je oslobodio Ernsta H., Priklopilovog prijatelja za suučesništvo.( M. H.) Čita, fotografira, uzgaja kaktuse i posjećuje tamnicu Predstavljanjem autobiografije Kampusch će izaći iz izolacije koju si je sama nametnula. Jedno je vrijeme čak vodila televizijski talk-show “Natascha Kampusch susreće...”, no s vremenom se počela povlačiti iz javnog života (navodno zbog pitanja o prirodi veze s Priklopilom te sumnjičavosti jer je kupila njegovu kuću i auto i navodno nosila sa sobom njegovu fotografiju). Posljednje vrijeme Natascha većinu vremena, prenosi Telegraph, provodi u svom stanu u Beču, gdje uzgaja kaktuse, fotografira i čita. Broj preporuka: 4 Objavi na Facebooku Više o... FACEBOOK KOMENTARI

