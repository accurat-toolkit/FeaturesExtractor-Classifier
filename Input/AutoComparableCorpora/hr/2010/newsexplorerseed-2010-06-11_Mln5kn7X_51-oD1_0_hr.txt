Mnogi se sada pitaju zašto se dogodilo to što se dogodilo, i što je glavni uzrok da je Abby Sunderland bila prisiljena odustati od svog poduhvata kako bi postala najmlađom osobom koja je sama oplovila svijet. Po mnogima, dva su glavna razloga – Abbyin brod i katastrofalno loš tajming. Prvo brod: Abby je za svoje putovanje uzela brzu regatnu jedrilicu od 40 stopa, za koju treba puno znanja, iskustva i - snage. Mike Perham je imao oceanski regatijer od 50 stopa ali i prethodna oceanska iskustva, a Dee Caffari sličan brod ali kao iskusni jedriličarski instruktor u kasnim dvadesetim godinama. S druge strane su Kay Cottee, David Dicks, Jesse Martin i Jessica Watson jedrili na robusnim jedrilicama od 34 stope, a njen brat Zac na 36 stopa. Wild Eyes je jedrilica napravljena za regate i stoga vrlo zahtjevna, pa zato nije ni važno koliko iskustva Abby ima. Ta je jedrilica već jednom oplovila svijet pod svojim prvim imenom, ali je veliko pitanje zašto je za Zacovu mlađu sestru odabrana veća jedrilica, vrlo teška za upravljanje. Drugo tajming: Za ovakav regatni brod, zima na Južnom oceanu je najgora opcija. Svi nastoje kroz njega proći tokom tamošnjeg ljeta, a i tada doživljavaju velike oluje i ogromne valove. Jessica Watson je kroz njega prošla u mnogo sigurnijem i robusnijem brodu (ali zato i sporijem) baš na vrijeme da izbjegne najgore. Nesreće i incidenti obično su kombinacija različitih faktora, a odluke Abbyinog tima i nje same pridonijele se tome da ostane bez jarbola nasred najtežeg oceana i to kada na njemu vladaju najgori uvjeti. Takve avanture su ostvarive, no kada se zbog kašnjenja ulazi u opasne vode samo zbog jurnjave za rekordom, tada to predstavlja lošim upravljanjem rizikom Abby Sunderlaand i njenog tima. Abbyino zadnje pismo: Bok svima, žao mi je što se tako dugo nisam javljala, ali vjerojatno svi znate da sam imala par teških dana. Ni sada ne mogu puno toga napisati jer tipkam na francuskoj tipkovnici dok sam na ribarskom brodu. Najduže i najkraće rečeno je, jedan dugački val i jedan kratki jarbol (kratki znači njegov ostatak od dva inča). Detaljnije ću napisati kasnije, ali samo želim da znate da sam dobro i sigurna na velikom ribarskom brodu koji me vozi nekud, ne znam baš točno kamo. Ludo je najbolja riječ koja će na stvaran način opisati što se dogodilo. Samo par minuta od kada sam na ribarici, već me zovu iz raznih medija. Nemam pojma od kuda im broj, ali mi se čini da svi žele moju priču sada kada mi se dogodila nesreća. Ima mnogo toga zbog čega će me kriviti u ovoj situaciji: mojih godina, godišnjeg doba i još puno toga. Istina je samo da je bila oluja i ne možeš jedriti kroz Indijski ocean a da ne prođeš kroz najmanje jednu. To nije bilo godišnje doba već samo oluja u Južnom oceanu. Oluje su sastavni dio plovidbe oko svijeta. A što se tiče godina, kada nečije godine stvaraju gigantske valove i oluje? Sada samo nastojim prevladati činjenicu da više nikada neću vidjeti svoju "Wild Eyes". Više o svemu napisat ću drugom prilikom. Abby nauCAT©

