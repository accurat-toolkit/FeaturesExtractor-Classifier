Autor: Goran Vugrinec Objavljeno: 26.05.2010 Vlasti ističu kako su svi mrtvi civili bili naoružani muškarci, no unutar 'ratnih četvrti' stanovnici napominju kako vojska nakon početka napada 'nije birala žrtve' KINGSTON - Jamajkanske se snage sigurnosti osvojile uporište vođe bande kojeg traže Sjedinjene Američke Države, no tek nakon što je u sukobima poginulo 44 civila. Časnici i vojnici u nekim se dijelovima grada i dalje bore s zaštitarima Christophera Cokea, poznatijeg pod imenom ' Dudus'. Još uvijek je u bijegu i nakon tri dana uličnih borbi. VEZANE VIJESTI Vijesti Biskup Herro Blair, najutjecajniji evangelistički pastor na Jamajci, izjavio je za novinsku agenciju The Associated Press kako su prema nezavisnim procjenama u sukobima u zapadnom Kingstonu poginule 44 osobe. Policija izvještava kako su smrtno stadala i najmanje četiri vojnika te policajca. Jamajkanski premijer Bruce Golding obećao je provođene istrage oko smrti civila te da će pronaći odgovorne. Blair i javni branitelj uz veliku su sigurnosnu pratnju posjetili Tivoli Gardens, dio Kingstona gdje su se počeli okupljati Dudusovi pristaše nakon što je premijer Golding prekinuo s devetomjesečnim odbijanjem izručenja Christophera Cokea SAD-u. Coke se povezuje i s Goldingovom Radničkom strankom zbog koje je premijer dobio velik broj glasova iz područja Tivoli Gardensa. Premijer je u utorak bio izjavio kako je 'ostao zatečen intenzitetom sukoba' koji su pogodili jamajkanski glavni grad. - Vlada užasno žali zbog gubitaka nedužnih života u unakrsnoj vatri. Sigurnosne su snaga upućene da učine sve kako bi kolateralne žrtve svele na minimum - objasnio je Golding te dodao kako će istrage otkriti sve razloge smrti uzrokovanih sigurnosnim snagama koje već imaju 'ugled' brzih na okidaču. Također, naglasio je kako će policija i vojka ići za svakim naoružanim kriminalcem u kojem god društvu bio. Vlasti ističu kako su svi mrtvi civili bili naoružani muškarci, no unutar 'ratnih četvrti' stanovnici napominju kako vojska i policija nakon početka napada 'nije birala žrtve'. Dok je Dudus za američke vlasti jedan od najopasnijih narkobosova na svijetu, za lokalno stanovništvo on je svojevrsni bog koji ljudima daje ono što ne dobivaju od vlade, primjerice doprinose za djecu. Nemiri su počeli prošlog tjedna, kad je vlada odobrila zahtjev za izručenjem Dudusa u SAD, zbog optužbi za krijumčarenje droge i oružja. Nasiljem nisu zahvaćene turističke meke na sjevernim obalama otoka, oko 160 kilometara od Kingstona, no vlasti se boje utjecaja sukoba na turističku perspektivu. Broj preporuka: 4 Objavi na Facebooku Više o... FACEBOOK KOMENTARI

