Od kada je u travnju 2009. desna koalicija preuzela vlast u Izraelu, ministar obrazovanja Gideon Sa’ar korak po korak mijenja nastavne planove i programe te i smjernice za rad profesora i nastavnika. Tako se u školama više ne spominje mirovni sporazum iz Osla između Izraela i Palestinaca, a djeca za vrijeme pauza u dvorištu smiju slušati isključivo izraelsku muziku. Sloboda izražavanja je privilegij kojeg izraelski prosvjetni radnici više ne uživaju, a ako se pita desnica, djeca se na nju ne bi trebala ni početi navikavati. Ram Cohen direktor je Aleph-gimnazije u Tel Avivu. Ovaj iskusni pedagog nije na toj novoj liniji ministarstva obrazovanja. On se trudi da svojim nastavnicima i učenicima omogućiti da u školi slobodno izražavaju mišljenje, a istovremeno i da učenike pripremiti za političku stvarnost države u kojoj žive. Za njega to podrazumijeva u prvom redu zauzimanje vlastitog stava i neizbjegavanje neugodnih pitanja. Pred svojim učenicima Ram Cohen je oštro osudio, kako sam kaže, „43-godišnju izraelsku okupaciju i vladavinu nad životima palestinskog naroda.“ Bildunterschrift: Što izraelski učenici smiju znati o kontrolnim točkama? Osuda okupacije palestinskog naroda Za izraelski radio on kaže: „Bili smo na izletu s učenicima i njihovim roditeljima i pri tome posjetili kontrolne točke na linijama razgraničenja između Izraela i Palestine. Otišli smo svojim očima vidjeti kako izgleda život pod okupacijom. Ovaj izlet izašao je na vidjelo javnosti i bio uzrokom brojnih protesta. A strasti je dodatno uzburkala činjenica da sam ja nedavno predložio da i religiozni Židovi trebaju služiti vojsku, što trenutno nije slučaj.“ I direktor jedne škole u Herzliyi naišao je osude kada je javno kritizirao najnoviju odredbu Ministra obrazovanja Gideona Sa'ara da izraelska vojska u njegovoj školi propagira odlazak na služenje vojnog roka. Stavovi poput ovih su trn u oku brojnih zastupnika vladajuće koalicije i Sa'arovog konzervativnog Likuda. Zbog toga su se ta dva direktora morala pojaviti pred Disciplinskom komisijom ministarstva, gdje su bili izloženi kritikama poput ove:„Direktor škole koji 16-godišnjeg učenika bez formiranog stava i mišljenja vodi u posjetu kontrolnim točkama, za mene je nesnošljiv.“ Bildunterschrift: Großansicht des Bildes mit der Bildunterschrift: Svakodnevnica na okupiraim područjima - uhićenja, šikaniranje... Direktor Cohen je uzvratio kako se od škola traži da učenike pripreme za vojsku, pa on smatra svojom obavezom da mlade ljude adekvatno pripremi za sve što ih očekuje na Zapadnoj Obali. Topo njegovom mišljenju uključuje i činjenicu da kroče na teritoriju koja je osvojena u ratu prije 43 godine, da to područje Izrael nije „oslobodio“ nego okupirao i da vojska svakodnevno krši ljudska prava. Nacionalistički trendovi Nacionalistički trendovi u izraelskoj prosvjeti potpuna su novina, jer se pod bivšim ministrom, inače predstavnikom radničke stranke, Yulijom Tamirom ovakve stvari nisu događale. Tamir je čak, uprkos brojnim otporima, uspio provesti odluku da se u školske knjige uvede sadržaj o tzv. Zelenoj liniji između Izraela i Zapadne obale iz 1967. godine. Sadašnjim promjenama direktor Ram Cohen se otvoreno suprotstavlja: „Jednostavno ne smije biti moguće da svaka nova vlast i svaki novi ministar koji dođe na tu funkciju može potpuno mijenjati obrazovni ssustav i definirati ga po svojim nahođenjima, crtati zelene linije na karti kako mu se svidi, a da ih slijedeći potom briše. Jedini koji se mogu boriti protiv tih smjernica ministarstva su roditelji učenika.“ Bildunterschrift: Zapadna obala okružena žicom Ovakvi demokratksi procesi se ne sviđaju sadašnjem ministru Sa'aru. Nedavno je on brojnim sveučilišnim profesorima zaprijetio strogim kaznama, jer su se zalagali za to da akademici iz drugih država bojkotiraju Izrael sve dok traje okupacija palestinskih područja. „Takvi stavovi se ne smiju prihvatiti“, izjavio je aktuelni izraelski ministar obrazovanja. Izraelski dnevni list „Ha'aretz" objavio je odluku Ministarstva obrazovanja da iz udžbenika povijesti za narednu godinu potpuno izbaci lekcije koje obrađuju Sporazum iz Osla s Palestincima ili Prvi libanonski rat iz 1982. Umjesto toga, nastavni plan predviđa učenje o Mirovnom sporazumu s Jordanom, te posljednje tri desetljeća migracije Židova u Izrael. Autori: Clemens Verenkotte/Azra Avdagić Odg. ur.: Z. Arbutina

