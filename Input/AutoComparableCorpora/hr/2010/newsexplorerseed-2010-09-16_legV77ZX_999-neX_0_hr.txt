Rezultati ankete Rezultati Ivo Sanader Hrvatskoj će biti izručen: glasalo 92 posjetitelja povratak na glasanje Ukupna stopa siromaštva popela na 14,3 posto ili 43,6 milijuna ljudi, tako da jedan od sedam Amerikanaca živi u siromaštvu, ističe se u godišnjem izvješću o ekonomskom blagostanju američkih kućanstava. Izvješće se odnosi na 2009. godinu, prvu godinu mandata demokratskog predsjednika Baracka Obame. U 2008. godini stopa siromaštva u SAD-u iznosila je 13,2 posto ili 39,8 milijuna ljudi. Udio Amerikanaca bez zdravstvenog osiguranja porastao je s 15,4 posto na 16,7 posto, odnosno na 50,7 milijuna ljudi, uglavnom zbog gubitka zdravstvenog osiguranje preko poslodavca u vrijeme recesije. Kongres je ove godine prihvatio zakon o reformi zdravstva, koji treba smanjiti broj neosiguranih Amerikanaca na oko 15 milijuna, ali njegove glavne odredbe neće stupiti na snagu sve do 2014. godine. Novi podaci o širenju siromaštva u SAD-u dolaze u politički osjetljivo vrijeme, samo nekoliko tjedana prije kongresnih izbora 2. studenog. Stopa siromaštva od 14,3 posto, koja obuhvaća sve uzraste, najviša je od 1994. godine. Ipak, ona je niža od procjene mnogih demografa, koji su zbog visoke nezaposlenosti u 2009. predviđali raspon od 14,7 do 15 posto. Među radno sposobnim stanovništvom u dobi od 18 do 65 godina, siromaštvo je poraslo s 11,7 posto na 12,9 posto. To ga postavlja na najvišu razinu od 1960-ih, kada je vlada pokrenula rat protiv siromaštva, šireći saveznu ulogu u programima socijalne skrbi, obrazovanja i zdravstva. Siromaštvo raste među svim etničkim skupinama, ali je na višim razinama za crnce i Latinoamerikance. Broj Latinoamerikanaca u siromaštvu povećao se s 23,2 posto na 25,3 posto, za crnce je povećan sa 24,7 posto na 25,8 posto. Broj bijelaca koji žive u siromaštvu povećao se s 8,6 posto na 9,4 posto. Broj djece koji žive u siromaštva porastao je s 19 posto na 20,7 posto. U 2009. godini, prag siromaštva utvrđen je na neto prihodu od 21.954 dolara za četvoročlanu obitelj i 10,960 dolara za samce.

