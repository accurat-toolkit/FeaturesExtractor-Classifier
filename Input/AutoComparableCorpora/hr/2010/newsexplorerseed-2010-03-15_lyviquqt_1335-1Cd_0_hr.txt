Vatrena crvena, bombastična plavuša ili seksi brineta... Izbor boje ne ovisi samo o prirodnom tonu vaše kose, nego o još mnogo detalja Zamislimo situaciju... Već neko vrijeme ste željni promjene. Konačno ste odlučili za novu boju kose nakon što ste vidjeli svoju prijateljicu s novom frizurom i bojom. Žurite u dućan, kupujete istu boju i sami se ofarbate kod kuće. Boja za kosu je prilično dobro primila, samo... gledajući se u ogledalo ustanovljujete kako vam ta nijansa nikako ne stoji. Biranje savršene nijanse boje za kosu i nije baš tako jednostavno da, primjerice, samo odete u dućan i uzmete boju koja vam se najviše sviđa. Vaša boja kože, boja očiju, vaša prirodna boja kose (ili farba koju ste prije imali) igraju veliku ulogu u tome hoće li vam neka nijansa odgovarati ili ne. Ako se barem dvoje od slijedećeg navedenog odnosi na vas, vjerojatno biste najbolje izgledali kao brineta:.

 Trenutno imate „mišje“ smeđu boju kose. Vašoj prirodnoj boji fali živosti i sjaj koji bi joj dala bogatija smeđa nijansa..

 Želite nešto što nije zahtjevno za održavanje. Osim ako niste prirodno veoma svjetlokosi, smeđe obojanu kosu je prilično lako održavati i šanse da ćete pogriješiti s bojama za farbanje kod kuće su puno manje nego li s plavim ili crvenim nijansama..

 Vaša kosa je oštećena i beživotno visi. Tamna kosa najbolje reflektira svjetlost i skriva oštećenja Kako najbolje istaknuti smeđu kosu? 1. Nijansu smeđe uskladite s frizurom. Kako biste istaknuli čokoladnu boju kose, odaberite tamnije, jednobojne nijanse ako imate dužu, ravno ošišanu kosu. Ako imate kraću kosu ili postepeno ošišanu, neka vrhovi budu nešto svijetliji ili napravite svijetlije i tamnije smeđe pramenove kako biste istaknuli teksturu frizure, kaže Marie Robinson, koloristica među čije se klijente ubraja i Natalie Portman. 2. Idite u ekstreme. Najzapaženije brinete su one koje su ili veoma tamne ili veoma svjetle. S nijansom u „sredini“ stopit ćete se s okolinom, ali na negativan način. 3. Bojanje kod kuće? Odlučite se za pola-pola. Jedna od najčešćih greški koja se dogodi kod bojanja kose kod kuće je nijansa smeđa koja s vremenom ima narančasti odsjaj. To je rezultat korištenja previše „tople“ nijanse. Ako želite pravu zlatno smeđu nijansu, kupite jednu zlatno smeđu boju i jednu neutralno smeđu. Izmješajte ih i onda nanesite na kosu. 4. Klonite se laka za kosu, ako je moguće. Ništa ne oduzima sjaj smeđoj kosi, nego da je „ugušite“ u laku, tvrdi Robinson. Ako morate lakirati, onda finiširajte sa sprejom za sjaj kose. 5. Čuvajte se crne boje. Ako želite potamniti svoju već smeđu kosu na tamniju nijansu od tamno čokoladne, posjetite frizera. Jednom kad se ofarbate u crno, više nema povratka. Jedini način da se te boje riješite je profesionalna dekolorizacija boje u salonu, a to pak će biti opterećenje i za vašu kosu, ali i za novčanik. Make up savjeti za brinete:.

Na trepavice nanesite mnogo crne maskare. Trepavice moraju bit što tamnije kako bi izbalansirale tamnu boju kose..

Poigrajte se sjenilima u bojama dragog kamenja (intenzivne boje sa malo shimmera). Brinete si mogu „priuštiti“ dramatično našminkane oči..

 Ako vam tamna kosa dodatno ističe blijedo lice, balans možete postići svjetlucavim bronzerom. Je li crvena boja kose prava za vas? Ako se barem dvoje od slijedećeg navedenog odnosi na vas, vjerojatno biste najbolje izgledali kao crvenokosa:.

Boja vaše kože vuče na ružičasto. - Za veliku većinu žena postoji nijansa crvene, tvrdi Jennifer J, koloristica za Matrix (koja farba Juliu Roberts), no žene s tenom koji vuče na ružičasto najbolje će izgledati s crvenom kosom. Isto tako, žene s maslinastom puti najteže će pronaći svoju nijansu crvene..

Niste sramežljivi. Crvena privlači pozornost, pa morate imati dovoljno samopouzdanja da podnesete sve te poglede na sebi. - Crvena kosa je kao šljokičasta haljina, u sobu ulazi prije vas, kaže koloristica Sarah Gold, koja je bila zadužena za kosu Lindsay Lohan..

Kosa vam je u relativno dobrom stanju. Ako imate suhu ili oštećenu kosu, ona će teško na sebe prihvatiti molekule crvene boje (koja se brzo ispire i iz zdrave kose)..

Nije vam problem redovito odlaziti na farbanje. Već smo spomenuli crvena se boja najbrže ispire, a i izrast je na crvenoj kosi veoma uočljiv. Kako najbolje istaknuti crvenu kosu? 1. Kosu perite što je rjeđe moguće. - Idealno bi bilo da je perete dva puta tjedno, ili svaki drugi dan ako je kosa masna, kaže Parvine Klein, jedna od najpoznatijih njujorških koloristica. Isto tako, kosu ispirite mlakom, nikad vrućom vodom. 2. Izbjegavajte jake šampone. Većina šampona kojima se tretira perut su „teški“ za obojenu kosu, a za crvenu kosu znače „smrt“ i jako ubrzavaju proces izbjeljivanja boje. 3. Potražite stručnu pomoć. Upitajte frizera za savjet o proizvodu kojim ćete kod kuće njegovati boju i učiniti je dugotrajno intenzivnom i sjajnom. Na tržištu je dosta proizvoda koji to jamče. 4. Zaštitite se. Crvena kosa oksidira brže nego li bilo koja druga boja, pa ako planirate provoditi vrijeme na otvorenom, zaštitite kosu proizvodima koji sadrže UV filtere. 5. Nemojte isprobavati nijansu patliđana. Ljubičasto-crvena ne izgleda prirodno i rijetko kome stoji, kaže Jennifer J. Radije birajte nijanse poput: bakreno crvene, „jagoda“ crvene ili kestenjasto crvene. Makeup savjeti za crvenokose:.

Izbjegavajte tamni, smokey makeup. Vaša kosa sama po sebi dovoljno privlači pažnju..

Mislite ružičasto. Iako se za crvenokose žene obično preporučaju ruževi ciglene boje, ružičast ruž ili sjajilo izgledaju divno na crvenokosim ženama..

Nemojte usklađivati nijansu kose i obrva. Ako nije prirodno, izgledat će bizarno. Je li plava boja kose prava za vas? Ako se barem dvoje od slijedećeg navedenog odnosi na vas, vjerojatno biste najbolje izgledali kao plavuša:.

Bili ste svjetlokosi u djetinjstvu. – Ako vam je kosa bila svjetla kad ste bili mali, osobito ako je još jače posvjetlila na suncu, onda vjerojatno imate odgovarajuću put za plavu kosu, kaže Brad Johns, kolorist za Clariol..

Ako možete priuštiti redovito održavanje kose. Jednako kao i s crvenom kosom, biti plavuša nije jeftino. – Mislite o svojoj plavoj kosi kao najvažnijim modnim dodatkom, kojeg nikad ne skidate. Morate je savršeno održavati redovitim posjetima svom frizeru i odličnim proizvodima za kosu, kaže Johns..

Možete podnijeti pažnju muškaraca. – Nije slučajnost da je plava boja kose najpopularnija u Los Angelesu – gdje je veoma važno da vas se zamjeti, kaže Jennifer J (čija je klijentica i glumica Cate Blanchett). Kako najbolje istaknuti plavu kosu? 1. Hladno ili neutralno za kod kuće. - Ako sami bojite kosu kod kuće, opredijelite se za hladne, neutralne tonove, radije nego za tople poput zlatnih ili nijansi boje meda, kaže Julia Youssef, izvršna direktorica u L'Oréalu. - Ako se odlučite za toplije tonove, postoji rizik da vam kosa poprimi narančasto zlatni sjaj. 2. Izbjegavajte alkohol. „Umjetne“ plavuše često imaju suhu, beživotnu kosu, a korištenje proizvoda koji sadrže visok postotak alkohola može situaciju samo pogoršati, ističe Johnathan Gale, kolorist u losanđeleskom John Frieda salonu (i koji je zadužen za kosu Charlize Theron). Alkohol često sadržavaju lakovi, pjene ili gelovi, pa obratite pozornost na sastav. 3. Izbjeljivanje ostavite za zube. – Mnogo žena izjednačava hladnu, platinastu kosu s elegancijom, no u stvari ona vas čini umornijima, tvrdi Johns. Bolji pristup? Od svog frizera tražite da vam stavi baznu boju u zlatnom tonu i doda „hladnije“ pramenove. 4. Prepustite se stručnjacima. Ako kosu želite posvjetliti za više od dvije nijanse od svoje prirodne boje, obavezno otiđite u frizerski salon jer je tako velika promjena prilično rizična za kućnu radinost. 5. Imajte trik u rukavu. Sigurno ćete doći u situaciju kada ne stignete u salon ili možda nemate novaca. Umjesto da patite s veoma primjetnim izrastom isprobajte ovaj trik... Kupite pepeljasto plavu boju i pažljivo je četkicom nanesite samo na izrast te ostavite tri minute. Ovo će lagano posvjetliti izrast, a vi ćete dobiti na vremenu do odlaska u salon. Makeup savjeti za plavuše:.

Nijanse breskve odlično odgovaraju svim plavušama..

Ako ste ljubiteljica crvenih usnica, odlučite se za tanak, prozračniji sloj crvene i to samo za večernje izlaske..

Odlučite se za smeđu maskaru jer je u manjem kontrastu s bojom vaše kose od crne maskare.

