Istraživanje pod nazivom "Outlook 2010" UNAIDS predstavio je neposredno prije početka 18. Međunarodne konferencije o AIDS-u u Beču (18.-23.7). Istraživanje obuhvaća oko 12.000 ispitanika. Ljudi diljem svijeta i dalje kao najvažniji problem s kojim se svijet i dalje susreće vide upravo epidemiju AIDS-a. Voditeljica UN-ovog programa za borbu protiv AIDS-a (UNAIDS) Michel Sidibe kaže kako polovica ispitanika smatra da će se širenje virusa HIV do 2015. uspjeti spriječiti. "Ipak, ostala polovica smatra kako je najveća prepreka nedostatak novca u borbi protiv ove epidemije. A više od 70 posto smatra kako bi sredstva trebala ići u pronalaženje lijekova za sprječavanje virusa HIV", kaže Sidibe. Afričke zemlje "bolje" od Europskih Bildunterschrift: Großansicht des Bildes mit der Bildunterschrift: Svake godine 2,7 milijuna novoinficiranih Istraživanje je pokazalo kako jedna od tri osobe smatra da je najveće ostvarenje dosad javna svijest o AIDS-u. Slijedi primjena programa za zaštitu od zaraze virusom HIV, kao i razvoj novih antiretrovirusnih liječenja. Iz istraživanja proizlazi kako je u najmanje petnaest afričkih zemalja, koje su najviše pogođene ovom epidemijom, za 25 posto opao broj mladih trudnica inficiranih HIV-om. To uključuje i države poput Bocvane, Obale Bjelokosti, Etiopije, Kenije, Zimbabvea i Malavije. "Ovi odlični rezultati ukazuju na to da se mladi ljudi ponašaju odgovornije, kasnije se upuštaju u seksualne odnose, imaju manji broj partnera i upotrebljavaju kondome", kaže Sidibe. I dok se u afričkim zemljama bilježe pozitivni napreci, Istočna Europa i Srednja Azija suočavaju se s velikim izazovima. Zamjenik izvršnog direktora UNAIDS-a Paul De Lay kaže kako je 57 posto novoinficiranih osoba u tim regijama zaraženo isključivo intravenoznim ubrizgivanja droga. "Primjećujemo porast u zemljama Istočne Europe, a to su Rusija, Ukrajina, Bjelorusija i Gruzija. U ostalom dijelu svijeta primjećujemo opadanje zaraza, što možemo povezati s manje rizičnim ponašanjem", kaže De Lay. No unatoč prevencijama i raznim programima, ova globalna epidemija i dalje je jedan od najvećih svjetskih problema. Broj zaraženih virusom HIV diljem svijeta danas iznosi oko 33,4 milijuna, a godišnje se bilježi oko 2,7 milijuna novoinficiranih. Autorice: Lisa Schlein/ M. Ljubičić Odg. ur.: Snježana Kobešćak

