LONDON I ČAROBNI JUG ENGLESKE Oxford - Cambridge - Devon - Cornwall - Stonehenge - London Datum putovanja: 17.- 27.7.2010. GARANTIRANI POLAZAK VRIJEDNOST VIŠE: UKLJUČENI POLUPANSIONI, ULAZNICE, RUČAK U PUBU, ENGLESKI ČAJ S KOLAČIĆIMA I PLOVIDBA VELIKIM PUTNIČKIM BRODOM! Vremenska prognoza - London Uglavnom oblačno 6 oC Vlažnost: 76% Smjer vjetra: Z pri brzini od 14 km/h sub 0 ⇒ 5 oC » Moguća kiša « ned 0 ⇒ 3 oC » Vedro « pon -2 ⇒ 3 oC » Vedro « Program putovanja 1. DAN, 17.7. / SUBOTA: ZAGREB - FRANKFURT/OKOLICA Polazak autobusa s Autobusnog kolodvora Zagreb, peroni 502-506 u 5:00 sati. Vožnja kroz Sloveniju i Austriju uz kraća zaustavljanja putem. Nastavak putovanja kroz Njemačku preko Nürnberga i Würzburga do Frankfurta. Posjet gradskom središtu jednog od najvažnijih njemačkih gradova: trg Römer - katedrala sv. Bartolomeja - crkva sv. Pavla. Smještaj u hotel u okolici. Večera. Noćenje. 2. DAN, 18.7. / NEDJELJA: FRANKFURT/OKOLICA - DELFT - ROTTERDAM - HOEK VAN HOLLAND - BROD Doručak. Nastavak putovanja kroz Njemačku prema Nizozemskoj. Posjet Delftu, jednom od najstarijih nizozemskih gradova. Šetnja ljupkom povijesnom jezgrom do Stare i Nove crkve, trga s gradskom vijećnicom i brojnim malim restoranima koji nude nizozemski specijalitet, palačinke poffertjes. Kraće slobodno vrijeme. Dolazak u Rotterdam, najveću europsku luku, te vožnja do obližnjeg Hoek van Hollanda iz kojeg polazi putnički brod brodske kompanije Stena Line za Englesku. Ukrcaj na brod moguć je od 20 sati. Smještaj u kabine. Buffet večera na brodu. Odlazak broda u 22 sata. Noćna plovidba. 3. DAN, 19.7. / PONEDJELJAK: BROD - HARWICH - CAMBRIDGE - OXFORD - OKOLICA BRISTOLA Doručak na brodu. Iskrcaj s broda u jutarnjim satima u luci Harwich na istočnoj engleskoj obali. Vožnja do poznatog sveučilišnog grada Cambridge u pokrajini East Anglia. Razgled središta starog sveučilišnog grada iz 13. stoljeća koji obiluje srednjovjekovnim zgradama: Trinity College - tržnica - crkva svete Marije - sveučilišne zgrade - Clare bridge, najstariji most - mostovi matematike i uzdisaja. Slobodno vrijeme. Nastavak vožnje kroz tipične krajolike jugoistočne Engleske do drugog slavnog sveučilišnog grada, Oxforda, uz obalu Temze. Posjet gradskom središtu punom primjera svih stilova engleske arhitekture. Razgled tog, „tipično britanskog grada“: Sheldonian Theatre - katedrala Christ Church - poznate sveučilišne zgrade (neke su poznate i iz romana o Harryju Potteru): koledži Queens, Meron i Corpus Christi - sveučilišna crkva. Slobodno vrijeme za popodnevni čaj u kavanama glavne ulice (britanski je običaj piti čaj u kasnim poslijepodnevnim satima uz kolačiće i sendviče). Nastavak putovanja prema Bristolu, šestom po veličini engleskom gradu. Smještaj u hotel u okolici Bristola. Večera. Noćenje. 4. DAN, 20.7. / UTORAK: OKOLICA BRISTOLA - TURA PO DEVONU - CORNWALL Doručak. Izlet po Devonu započinje vožnjom do impresivnih stijena sjeverne devonske atlantske obale. Divlji vjetroviti krajolici, lijepi vidikovci nad obalom i tipična vegetacija dijelom pripadaju području nacionalnog parka. Vožnja do gradića Dunster s romantičnom utvrdom i osmerokutnom tržnicom Yarn Market. Nastavak panoramske obalne vožnje do viktorijanskog gradića Lynton. Put se nastavlja do ribarskog sela Clovelly, smještenog na stijenama iznad mora. Šetnja ljupkim mjestašcem punim atmosfere prohujalih vremena. Poslijepodnevni posjet dvorcu Camelot u Tintagelu uz tipični engleski čaj i scones kolačiće (uključeno u cijenu). Pogled na dvorac Tintagel, rodno mjesto kralja Artura. Nastavak puta preko gradića Padstow na ušću rijeke Camel u more. Smještaj u hotel na području Cornwalla. Večera. Noćenje. 5. DAN, 21.7. / SRIJEDA: TURA CORNWALL - ROMANTIČNI JUG ENGLESKE Doručak. Tura započinje posjetom St. Ivesu, gradiću uz obalu mora koji je magnet za umjetnike još od 1900. god. Njegove uske uličice prepune su galerija, a u mjestu se nalazi i maleni dio kolekcije londonske Tate galerije. Obalno je područje tog dijela Engleske stjenovitog reljefa, pomalo divljeg izgleda, puno pješčanih plaža i bujnih vrtova. Putovanje se nastavlja do gradića Penzance, glavnog grada poluotoka i nekoć središta krijumčara i gusara. Vožnja do Lands Enda, najzapadnije točke Engleske. S panoramske promatračnice vidljive su visoke stijene i dramatični krajolici uz uvijek uspjenjeno more, u kojem se vrlo često mogu vidjeti jata dupina i morskih tuljana. Posjet Saint Michaels Mountu, engleskoj verziji Mont Saint-Michela, s dvorcem i normanskim samostanom do kojeg se pješice može doći samo za oseke (uključena ulaznica, u slučaju plime dodatno se plaća prijelaz čamcem). Poslijepodnevni posjet prekrasnim „izgubljenim vrtovima Heligana“ (uključena ulaznica) s bujnom vegetacijom palmi, paprati, egzotičnih biljaka, neobičnog cvijeća, jezercima i drvenim stazama za hodanje. Smještaj u hotel na području Exetera/Torquaya. Večera. Noćenje. 6. DAN, 22.7. / ČETVRTAK: EXETER - LYME REGIS - SALISBURY - STONEHENGE - LONDON Doručak. Posjet Exeteru, povijesnom središtu sa zanimljivom četvrti oko srednjovjekovne katedrale. Vožnja panoramskom cestom uz obalu do područja Lyme Regisa. Ručak u tipičnom engleskom pubu uz fish and chips - ribu s krumpirićima (ručak uključen u cijenu). Put se nastavlja preko Salisburyja, grada s poznatom katedralom. Nastavak putovanja prema misterioznom Stonehengeu, najpoznatijem pretpovijesnom arheološkom lokalitetu Velike Britanije. Posjet nalazištu s golemim kamenim blokovima poredanim u krug (uključena ulaznica). U nastavku dana vožnja do Londona. Po dolasku smještaj u hotel. Večera. Noćenje. 7. DAN, 23.7. / PETAK: LONDON Doručak. Cjelodnevni razgled Londona: Piccadilly Circus - Oxford Street - Tower of London - City - katedrala sv. Pavla - Westminster Abbey - Big Ben - Houses of Parliament - Buckinghamska palača - Knightsbridge - Hyde Park - Kensington - Trafalgar Square - Covent Garden. Slobodno vrijeme za osobne programe. Večera. Noćenje. 8. DAN, 24.7. / SUBOTA: LONDON Doručak. Prijepodnevni zajednički odlazak s pratiteljem putovanja javnim prijevozom do Nacionalne galerije, jedne od najvažnijih europskih zbirki slika, te do British Museuma. Slobodno poslijepodne za kupovinu u velikim robnim kućama Oxford Streeta, dodatne posjete poznatim londonskim muzejima, vožnju panoramskim kotačem London Eye, itd. Večera u hotelu. Noćenje. 9. DAN, 25.7./NEDJELJA: LONDON - CANTERBURY - DOVER - CALAIS -AMIENS Doručak. Odlazak iz Londona. Posjet Canterburyju, duhovnom središtu anglikanske crkve. Šetnja povijesnim ulicama starog grada. Posjet katedrali, najvažnijoj engleskoj crkvi (uključena ulaznica) punoj povijesnih znamenitosti i grobnica mnogih velikana Engleske. Nastavak vožnje do Dovera. Ukrcaj na brod. Plovidba preko kanala La Manche do Calaisa. Vožnja kroz francusku pokrajinu Pikardiju. Dolazak u Amiens, stari povijesni grad. Smještaj u hotel. Večera. Večernja šetnja brižno uređenom gradskom jezgrom do vrtova uz rijeku Somme i do slavne katedrale, jedne od najljepših crkvi Francuske. Noćenje. 10. DAN, 26.7. / PONEDJELJAK: AMIENS - REIMS - METZ - STRASBOURG Doručak. Putovanje kroz francuske pokrajine Champagne, Lorraine i Alsace. Zaustavljanje u Reimsu. Posjet čuvenoj katedrali Notre Dame gdje su se krunili francuski kraljevi. Nastavak putovanja do Metza. Razgled povijesne jezgre s katedralom sv. Stjepana. Dolazak u Strasbourg. Smještaj u hotel. Večernja šetnja do četvrti Mala Francuska, mostova na rijeci Ill i slavne gotičke katedrale te Gutenbergovog trga (smještaj u Strasbourgu na osnovi je noćenja s buffet doručkom za razliku od ostalih noćenja na ovoj turi koja su na osnovi polupansiona). U staroj gradskoj jezgri naći ćete brojne tipične alzaške restorane i pivnice. Noćenje. 11. DAN, 27.7 / UTORAK: STRASBOURG - STUTTGART - ZAGREB Doručak. Nastavak putovanja prema Stuttgartu. Po dolasku razgled gradske jezgre s gradskim kazalištem, novim dvorcem i palačom Wilhelm. Slobodno vrijeme. Povratak prema Hrvatskoj kroz Njemačku, Austriju i Sloveniju uz kraća zaustavljanja putem. Dolazak u Zagreb u noćnim satima. CIJENA ARANŽMANA PO OSOBI: 9.190 kn Doplata za jednokrevetnu sobu (uključuje jednokrevetnu kabinu na brodu): 1.390 kn Pomoćni ležaj na ovom programu nije moguć! CIJENA ARANŽMANA UKLJUČUJE: prijevoz autobusom, pratitelja, 1 noćenje u Njemačkoj u hotelu 3* u okolici Frankfurta u dvokrevetnim sobama tuš/WC/TV na osnovi polupansiona (buffet doručak i večera u 3 slijeda), 1 noćenje na putničkom brodu na liniji Hoek van Holland - Harwich u dvokrevetnim unutarnjim kabinama tuš/WC na osnovi polupansiona (buffet doručak i večera), 6 noćenja u Engleskoj u hotelima 3* u dvokrevetnim sobama tuš/WC/TV na osnovi polupansiona (potpuni engleski kuhani doručak i večera u 3 slijeda): 1 noćenje u okolici Bristola, 1 noćenje na području Cornwalla, 1 noćenje na području Exetera/Torquaya i 3 noćenja u Londonu, 2 noćenja u Francuskoj: 1 noćenje u Amiensu u hotelu 3* u dvokrevetnim sobama tuš/WC/TV na osnovi polupansiona (buffet doručak i večera u 3 slijeda) i 1 noćenje u Strasbourgu u hotelu 2* luxe u dvokrevetnim sobama tuš/WC/TV na osnovi noćenja s buffet doručkom, prijevoz brodom Dover-Calais, engleskog službenog vodiča za vrijeme ture u Engleskoj kao asistenciju našem pratitelju, čaj i kolačiće u dvorcu Camelot, fish and chips ručak u tipičnom britanskom pubu, ulaznice za St. Michaels Mount, vrtove Lost Gardens of Heligan, arheološki lokalitet Stonehenge, katedralu u Canterburyju, putno zdravstveno osiguranje, te troškove organizacije i prodaje CIJENA ARANŽMANA NE UKLJUČUJE: ulaznice za kulturno-povijesne spomenike i muzeje koje nisu izrjekom navedene kao uključene, fakultativne sadržaje te troškove osobnih narudžbi MINIMALAN BROJ PRIJAVLJENIH PUTNIKA: 40 NAPOMENE: redoslijed razgleda i posjeta lokaliteta može biti promijenjen ovisno o prometnoj situaciji, radnim vremenima kulturno-povijesnih znamenitosti, itd. Navedeni razgledi bit će provedeni u cjelosti, bez obzira na redoslijed obilazaka u jednom danu. Valuta u Velikoj Britaniji britanska je funta (GBP). Preporučujemo da funte nabavite u Hrvatskoj prije početka putovanja, što je povoljnije nego promjena na licu mjesta. Prilikom prijave putovanja putnici su dužni dati sljedeće podatke - datum rođenja i državljanstvo (podaci potrebni za brodske liste putnika). Za noćenje na brodu preporučujemo uzeti manju torbu za brodsku kabinu, dok veća prtljaga ostaje na palubi u prtljažniku našeg autobusa. Tweet

