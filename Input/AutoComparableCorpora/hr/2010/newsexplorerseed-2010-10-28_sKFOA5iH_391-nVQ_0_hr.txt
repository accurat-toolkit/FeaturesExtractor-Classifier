Vođa terorističke mreže Al-Kaide Osama bin Laden poručio je da je prošlomjesečna otmica petero Francuza u Nigeru bila opravdana i zatražio je povlačenje Francuske iz Afganistana, u audio poruci upućenoj Francuskoj i emitiranoj na televiziji Al-Džaziri. Osama bin Laden (Foto: Reuters) U kratkoj poruci pod nazivom 'Poruka francuskom narodu', Bin Laden tvrdi i da muslimani 'imaju pravo' nasiljem odgovoriti na zabranu pokrivanja muslimanki u Francuskoj. 'Jedini način da budete sigurni je da prekinete sa svim nepravdama prema našem narodu, a osobito prokleti Bushev rat u Afganistanu', rekao je Bin Laden. >> Bin Laden se krije po kućama u Afganistanu? Oko 3750 francuskih vojnika raspoređeno je u Afganistanu. 'Kao što ubijate, i vas će ubijati. Kao što zarobljujete i vi ćete biti taoci. Kao što ugrožavate našu sigurnost i mi ćemo ugroziti vašu', upozorio je. 'Otmica vaših stručnjaka koji su bili pod zaštitom vaših agenata odgovor je na vašu nepravdu prema našem islamskom narodu', komentirao je vođa Al-Kaide. Bin Laden oštro zbog Francuske zabrane nošenja vela Al Kaida u islamskom Magrebu (AQMI) preuzela je 21. rujna odgovornost za otmicu skupine petero Francuza, Togoanca i Madagaskarca na sjeveru Nigera pet dana prije. Francuske vlasti su izjavile da su voljne pregovarati s AQMI-jem o oslabađanju talaca. Govoreći o zabrani pokrivanja muslimanki u Francuskoj Bin Laden se zapitao: 'Ako Francuska ima pravo braniti slobodnim ženama nošenje vela, nije li naše pravo da vaše osvajače natjeramo na odlazak tako što ćemo im odrubiti glavu?' Francuski parlament je 14. rujna konačno donio odluku o zabrani pokrivanja muslimanki na javnim mjestima, koja će stupiti na snagu u proljeće 2011. (Hina) Vijesti / Svijet VIDEO: Čudom preživjeli strašan sudar 11.12.2010 / 11:01 Amerikanci testirali top koji ispaljuje projektil brzinom... 11.12.2010 / 10:41 Preživjela pad s 12. kata pa optužena za pokušaj samouboj... 11.12.2010 / 08:15 Richard Holbrooke završio u bolnici 11.12.2010 / 07:27 Skulptura stara 4.400 godina prodana za 16,8 milijuna dolara 10.12.2010 / 22:22 Oštećeni kruzer sretno uplovio u Argentinu 10.12.2010 / 21:01 Podijeli Pošalji komentar

