Federer lovi novo Grand Slam finale Federer i Đoković po 16.put Piše: M. Maksimović Četvrtak, 09.09.10. 17:21. Roger Federer i Novak Đoković će igrati u polufinalu ovogodišnjeg US.Opena.To će biti njihov 16-ti međusobni duel od 2006.godine do danas. Federer je slavio deset, Đoković pet puta. Na US.Openu su igrali dva puta. Prvi put 2007.godine kada je Roger slavio u finalu 7-6(4),7-6(2),6-4, drugi put prošle godine u polufinalu. Opet je Roger bio pobjednik 7-6(3),7-5,7-5. Ove godine su se samo jednom sastali, ne tako davno, u polufinalu Toronta, Roger je bio uspješniji 6-1,3-6,7-5. Do novog duela, Federer i Đoković su stigli relativno lako u tri seta. Federer je pet puta uzeo servis Šveđaninu, samo jednu break loptu nije iskoristio. I pored jakog vjetra Federer je zabio 18 aseva, te je osvojio 85 posto poena na prvi servis. ''Servis je bio ključan u uslovima koji su vladali na terenu. Znam da Soderling odlično servira ali je u ovom meču imao dosta problema. Ja sam puno radio na servisu ove godine i to se odmah osjetilo'' mišljenja je Federer. Inače oni koji su gledali meč izvukli su jednu pogrešnu odluku sudije, koja je možda čak usmjerila vodu na mlin Švicarca. To je lopta kod prilike za Soderlinga u drugom setu. Sudija u stolici Pascal Maria je poen dodijelio Federeru, a to Soderling nije zaboravio, pa se na kraju nije pozdravio sa sudijom Novak Đoković je također u polufinalu jer je eliminiso Gaela Monfilsa. Francuz je samo u prvom setu bio ravnopravan, u nastavku nije imao šanse, uhvatio je tri gema. Na startu turnira Novak je teško prošao Viktora Troickog, a onda je iz meča u meč sve bolje igrao. S obzirom na jaki vjetar, teniseri su imali problema sa svojim servisom, pogotovo Monfils. Đoković je od 18 break lopti iskoristio sedam. '' Vrlo je važno iskustvo igranja mečeva u ovakvoj situaciju, sa jakim vjetrom. Upravo zbog toga u ovakvim mečevima morate maksimalno koristiti vjetar'' istakao je Đoković. Rezultati polufinala: Novak Đoković (Srbija, 3) - Gael Monfils (Fra, 17) 7-6 (2),6-1,6-2 Roger Federer (Švi, 2) - Robin Soderling (Švedska, 5) 6-4,6-4,7-5

