Četvrtfinalne susrete Svjetskog nogometnog prvenstva u južnoj africi otvoriti će stari znanci – Brazil i Nizozemska. Peterostruki svjetski prvaci uvjerljivo su, sa sedam bodova, prošetali skupinom G, a u osmini su finala s 3:0 pobijedili reprezentaciju Čilea. Nizozemci su, s druge strane, uz Argentinu jedina momčad sa stopostotnim učinkom. Nakon tri pobjede u skupini, u osmini su finala s 2: pobijedili debitante Slovake. Statistika i prošlost kažu da je Brazil favorit u susretima s Nizozemskom. Četvrtfinalnoj pobjedi iz davne 1994. godine na Svjetskom prvenstvu u SAD-u, dodali su i polufinalno slavlje četiri godine kasnije u Francuskoj. Tada su bolje izvodili jedanaesterce. No, statistika može prevariti, a tradicija je tu da se jednoga dana i sruši. Sudar divova; Europski Brazil protiv radničkih Carioca Utakmica se igra na stadionu Nelsona Mandele u Porth Elizabethu. U 8. minuti Brazil je poveo 1:0. Asistent Melo, strijelac Robinho. Međutim, pomoćni sudac je podigao zastavicu i označio zaleđe. Usporena snimka otkriva da Robinho nije bio u zaleđu, ali je Melo prije njega bio u nedozvoljenoj poziciji. GOOOOOOOOOL, 10. minuta - gotovo s polovice igrališta loptu je poslao Felipe Melo, a srednji braniči Nizozemske su se razmaknuli i tako omogućili Robinhu da dovede Brazil u vodstvo. Minutu kasnije sijevnulo je i pred vratima Julia Cesara. S ruba šesnaesterca pokušao je Dirk Kuyt, ali Cesar to odbija u korner. U 14. minuti požutio je nervozni Heitinga, zbog rušenja Luisa Fabiana. S 40 metara iz slobodnog je udarca pucao Dani Alves, ali nedovoljno jako i krajnje neprecizno. U 25. minuti nova prilika za Brazil. Na desnoj je strani Dani Alves dugo lomio Kuyta, te na kraju ubacio poluvisoku loptu u šesnaesterac, a svojim nepreciznim udarcem Juan pokazuje zašto igra obranu, a ne napad. U 31. minuti sjajna akcija Brazilaca. Robinho je na lijevoj strani ispremiješao nizozemsku obranu, dao za Fabiana koji petom proslijeđuje loptu Kaki, a ovaj s dvadesetak metara puca ravno u rašlje protivničkog gola. Odličan udarac, ali još bolja obrana Stekelnburga. Žuti karton za Bastosa u 37. minuti. Brazilski lijevi bek napravio je prekršaj nad Robbenom. Nije bila riječ o posebno grubom startu, ali je ovo bio već peti prekršaj Bastosa nad Robbenom. U 46. minuti, nakon duge akcije Nizozemaca, sijevnula je braz kontra Brazila, a Maicon je s ruba šesnaesterca silovito tukao, no Stekelnburg je bio spreman. Završeno je prvo poluvrijeme. Na samom početku drugog poluvremena Wan der Wiel je zaradio žuti karton zbog simuliranja. Ukoliko Nizozemska prođe dalje, njega neće biti u četvrtfinalu. GOOOOOOOOOL, 52. minuta - Nizozemska je došla do izjednačenja. Wesley Sneijder je ubacio s 40 metara, Melo dotaknuo glavom loptu i poslao je u vlastitu mrežu. Bez ijedne prave akcije, Nizozemci vraćaju stvari na početak. U 62. minuti igru napušta Bastos, a umjesto njega na teren ulazi Gilberto Melo. Minutu kasnije gužva u šesnaestercu Brazila, a Lucio rukom blokira pokušaj Wesleya Sneijdera. Međutim, sudac ne pokazuje na bijelu točku. U 64. minuti novi žuti karton. Ovoga puta zaradio ga je de Jong, zbog prekršaja nad Robinhom. Ukoliko Nizozemska prođe dalje, niti on neće nastupiti u polufinalu. GOOOOOOOOOL, 67. minuta - Nizozemska je okrenula rezultat. Korner je izveo Robben, Kuyt na prvoj vratnici prebacio loptu, a Wesley Sneijder glavom dovodi Nizozemsku u vodstvo. U 73. minuti Felipe Melo je potpuno izgubio živce. Prvo je srušio Robbena, pa ga potom nagazio na podu. Zbog takvog ponašanja dobio je izravni crveni karton. U 75. minuti igru napušta danas neprepoznatljivi Luis Fabiano, a na terenu ga mijenja Nilmar. U 84. minuti nova prilika za Nizozemsku. Van Persie je dobio loptu u šesnaestercu, dao za Sneijdera, ali njegov udarac hvata Julio Cesar. Minutu kanije Van Persie napušta teren, a ulazi Huntelaar. Utakmica je završila. Nizozemci su razbili brazilsko prokletstvo i zasluženo prošli u polufinale. Sastavi: Brazil: Cesar; Maicon, Lucio, Juan, Bastos; Melo,Silva, Alves, Kaka; Robinho, Luis Fabiano Nizozemska: Stekelenburg; der Wiel, Heitinga, Ooijer, van Bronckhorst; van Bommel, de Jong, Robben, Sneijder; Kuyt - van Persie

