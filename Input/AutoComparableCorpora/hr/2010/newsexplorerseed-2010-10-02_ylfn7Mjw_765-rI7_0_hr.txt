Autor: Portal Jutarnji.hr Objavljeno: 01.10.2010 'Ako želite ubiti predsjednika, ovdje sam. Ubijte ga, ako želite. Ubijte me ako ste dovoljno hrabri', rekao je u svom govoru Correa prije nego li su ga pobunjeni policajci oteli zbog ukidanja beneficija u javnim službama Predsjednik Ekvadora Rafael Correa spašen je sinoć u vojnoj akciji iz policijske bolnice u glavnom gradu Quitou gdje su ga zatočenim držali pobunjeni pripadnici policije, piše BBC. VEZANE VIJESTI Vijesti Correa je u bolnici bio na liječenju nakon što ga je policija napala suzavcem tijekom govora na prosvjednom skupu. Cijela drama počela je u četvrtak ujutro kad su pripadnici policije okupirali nekoliko zgrada policijske postaje i postavili barikade diljem zemlje, prosvjedujući zbog rezanja beneficija u javnim službama. Policajce i vojnike je zasmetao novi zakon, izglasan u parlamentu u srijedu, koji bi ukinuo novčane bonuse koji dolaze uz svako promaknuće u vojsci i policiji. Također bi produžio vrijeme za dobivanje novog promaknuća s pet na sedam godina. TV postaje emitirale su video materijale koji prikazuju policajce kako pale gume na ulicama Quitoa, Guayaguila i nekih drugih gradova te južnoameričke države. Također, policija je na nekoliko sati zauzela aerodrom u glavnom gradu. Po cijeloj zemlji pljačkale su se banke, dok su škole i uredi bili zatvoreni. Peru i Kolumbija zatvorili su granice prema Ekvadoru. U emocionalnom govoru kojeg je održao predsjednik Correa ponukao alarmantnim stanjem u državi rekao je: "Ako želite ubiti predsjednika, ovdje sam. Ubijte ga, ako želite. Ubijte me ako ste dovoljno hrabri." Trenutak kasnije, predsjednik je morao pobjeći nakon što su ga okupljeni prosvjednici zasuli suzavcem. Odveden je u policijsku bonicu na pregled i tretman. Po primitku u bolnicu, odbjegli policajci nisu ga htjeli pustiti i držali su ga zatočenim. Nekoliko sati kasnije počele su kružiti glasine da se u bolnici nalazi protiv svoje volje. U 18 sati, Correa je u telefonskom razgovoru televizijskoj postaji ECTV potvrdio da su policajci onesposobili njegove tjelesne čuvare, a njega oteli. "Neću ustupiti niti jedan korak. Ne pada mi na pamet potpisivati nikakav sporazum pod pritiskom. Prije ću umrijeti. Zahvaljujem svojim pristašama na podršci i molim građane da ostanu mirni", izjavio je Correa. Kako je pala noć, tako su se ulice glavnog ekvadorskog grada pretvorile u ratnu zonu. Vojska i policija jedne države međusobno ratuju ulicama Quitoa. Vojska je u 21 sat navečer započela spasilačku akciju napavši šok-granatama i gumenim mecima policajce koji su čuvali bolnicu u kojoj je predsjednik držan zatočenim. U okršaju je stradalo je minimalno 5 pripadnika vojske, dok je broj stradalih pripadnika policije još uvijek nepoznat. Pola sata kasnije predsjednik je viđen u konvoju kako se vraća u predsjedničku palaču. "Ovo je bio jako tužan dan", rekao je obraćajući se iz sigurnosti svoje palače. Rafael Correa, 47-godišnji ekonomist školovan u Sjedinjenim Državama, vlast je preuzeo 2007. godine te je ponovno izabran 2009. unatoč ogromnom financijskom dugu u kojem se trenutno nalazi Ekvador. Broj preporuka: 4 Objavi na Facebooku Više o... FACEBOOK KOMENTARI

