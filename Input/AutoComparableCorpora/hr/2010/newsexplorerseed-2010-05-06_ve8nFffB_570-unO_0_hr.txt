05/07/2010 Akropola nam vjerojatno prvo pada na pamet kad pomislimo na Atenu, ali u glavnom gradu suvremene Grčke nalazi ce širok spektar drugih muzeja i arheoloških nalazišta. H.K. Tzanis iz Atene za Southeast European Times - 05/07/10 Fotografije: Alexandros Beltes Mnogi se turisti u Ateni drže ustaljenih koridora. Akropola, kamena struktura koja uključuje Partenon i druge drevne hramove klasične antike, najpopularnija je turistička atrakcija Grčke. Nju i susjedni muzej Nova Akropola, otvoren u lipnju 2009, godišnje posjećuje preko milijun ljudi. Druge su popularne lokacije udaljene tek kraću šetnju, uključujući Odeon Heroda Atticusa, Agoru, Rimski forum i arheološku lokaciju Hrama olimpijskog Zeusa. Međutim, izletnici i organizirane skupine turista rijetko se upute dalje. Numizmatički muzej Većina posjetitelja Atene će se u nekom trenutku zateći na trgu Syntagma (Ustav), središnjem trgu razuđene metropole. Syntagma gleda na parlament i Grob neznanog vojnika, a pod trgom se nalazi najveća atenska postaja podzemne željeznice. Rijetke kovanice s Bliskog Istoka, iz Egipta i islamskih carstava izložene su u Numizmatičkom muzeju. Najpopularnija je šetnica na relaciji od parlamenta do triptiha neoklasicističkih građevina iz 19. stoljeća: Atenske akademije, Propylaeae - prve zgrade Sveučilišta u Ateni, te Nacionalne biblioteke. Gotovo na pola puta između parlamenta i Atenske akademije pristalo je zdanje, vila legendarnog trgovca i arheologa iz 19. stoljeća Heinricha Schliemanna, poznatog po iskapanju Troje i gradova Mikene i Tirynsa. Danas se u Schliemannovoj rezidenciji Iliou Melathron (Palača Troje) nalazi Numizmatički muzej Grčke. Muzej grada Atene posvećen je isključivo suvremenoj povijesti Atene. Ovaj je muzej nezaobilazno odredište za ljubitelje kovanica - stalne i privremene izložbe obuhvaćaju klasično, helenističko, rimsko, srednjevjekovno i bizantsko razdoblje. Uz to, izložene su i rijetke kovanice s Bliskog Istoka, iz Egipta, te čak i iz islamskih carstava. Zelenilo vanjskog vrta vile nudi predah od razgledavanja znamenitosti tijekom vrelog ljetnog dana. Poznavatelji arhitekture trebaju znati kako je građevinu dizajnirao "otac" neoklasicističkog dizajna i arhitekture u modernoj Grčkoj, njemački arhitekt Ernst Ziller. Muzej grada Atene Gotovo 300 metara od Schliemannove vile na trgu Klathmonos nalazi se još jedan primjer neoklasične arhitekture, Muzej grada Atene. Ovaj mali, ugodni muzej posvećen je isključivo modernoj povijesti Atene, posebice tijekom protekla dva stoljeća. Može se pohvaliti unutrašnjim dvorištem, te dojmljivim radnim stolovima i nasljeđima kraljevskih dinastija iz prošlosti. Izložena je i slika koja prikazuje Partenon prije eksplozije topovske kugle koja ga je pogodila tijekom venecijanske opsade otomanskog vojnog uporišta 1687. Židovski muzej Grčke Židovski muzej Grčke dokumentira gotovo 2.500 godina povijesti Židova u Grčkoj. Pravi je dragulj Židovski muzej Grčke, smješten nasuprot nacionalnih vrtova u ulici Nikis, do koje se lako stiže pješice od atrakcija Akropole. Ovaj mali muzej uključuje više razina i vrhunska je ustanova koja bilježi gotovo 2.500 godina dugu povijest Židova u grčkoj. Nevjerojatne zbirke i artefakti uključuju one vezane uz R omaniote - Židove koji govore grčki i prisutni su ovdje već cijeli milenij - kao i uz sefardsku zajednicu govornika jezika ladino, prognanih s Iberijskog poluotoka u 15. stoljeću. Ova potonja bila je jedna od najživljih zajednica u Solunu prije holokausta. Gaia centar prirodoslovnog muzeja Goulandris Gaia centar prirodoslovnog muzeja Goulandris posvećen je prirodnim znanostima i razvoju planeta. U Kifissii, šumovitom bogatom sjevernom predgrađu Atene, nalazi se Gaia centar prirodoslovnog muzeja zaklade Gouladris. Supermoderan muzej posvećen je prirodnim znanostima i evoluciji planeta. Gaia je popularno odredište školskih skupina svih uzrasta, ali nudi i još jednu posebnu atrakciju - drevno lice Myrtis. Izložba "Myrtis: Licem u lice s prošlošću" temelji se na znanstvenoj rekonstrukciji predpubertetske atenske djevojčice koja je u Ateni živjela u 5. stoljeću p.n.e. Bila je žrtva kuge i umrla u Ateni koju je opsjedala Sparta. Drevni atenski državnik Periklo, kao i gotovo trećina stanovnika Atene, postali su žrtvama kuge. Ostaci djevojčice otkriveni su sredinom 1990-ih u masovnoj grobnici prilikom izgradnje postaje podzemne željeznice Kerameikos. Dodane su rekreacije odjeće i stila frizure iz tog vremena. Izložak je od 15. lipnja na turneji po muzejima diljem svijeta. Vravrona Muzej Vravrone renoviran je i prenamijenjen 2009. Ruševine svetišta boginje Artemis, smještene na obalama malog zaljeva na istoku Attice, u širem gradskom području Atene, tipične su za nešto što bismo mogli ugledati na turističkom plakatu Grčke iz 1970-ih: drevni stupovi smješteni među polusušnim, borovima obraslim mediteranskim obroncima, plavim nebom i mirnim azurnim vodama. Muzej Vravrona renoviran je i prenamijenjen 2009., a smješten je s druge strane brda u odnosu na samu arheološku lokaciju. Slični članci Loading Riječ je o spektakularnom, premda rijetko posjećivanom arhajskom i klasičnom lokalitetu, koji je lako moguće obići za sat vremena, a nalazi se samo nekoliko kilometara sjeverno od vrlo pristupačnih, čistih i pitoresknih plaža. Udaljen je oko 35 km od središta Atene. Putujete li bez automobila, do lokaliteta možete doći međugradskim autobusom iz obližnjeg grada Markopoula ili, ukoliko udaljenost od 1,5 km ne zvuči obeshrabrujuće, redovnom autobusnom linijom iz same Atene. Eleusis Muzej i arheološko nalazište Eleusis svakako su među najpotcjenjenijim kulturalnim atrakcijama na širem području Atene, budući da je nekoć značajan antički grad-država danas smješten u samom središtu najindustrijaliziranijeg okruga u Grčkoj. Zapadno od same Atene, Eleusis (suvremeni naziv Elefsina) je bio početna točka Iere Odosa (Svetog puta), koji je Eleusis na istoku povezivao s drevnom Atenom, a tu su se nalazile i kriptične preeminentne Eleusijske misterije. Suvremena Elefsina nalazi se 20 km od Atene. Današnja je arheološka lokacija velika i širi se, puna je palih stupova, reljefa, kamenih zdenaca, čak i kipova; muzej je jednako dojmljiv, a u njemu su izloženi originali i replike s iznimno značajnog arheološkog nalazišta. Suvremena se Elefsina nalazi 20 km od Atene i do nje se lako stiže automobilom ili autobusom - kako međugradskim prijevozom, tako i gradskim prijevozom koji prometuje na širem gradskom području Atene. Ovaj tekst poručio je SETimes.com. Loading Glasovanje Loading Your email has been sent.

