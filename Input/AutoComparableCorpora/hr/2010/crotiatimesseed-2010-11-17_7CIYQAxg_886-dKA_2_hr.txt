U četvrtak u u 15,38 sati komisija Grada Zadra, kojoj je na čelu Goran Lovrinov, dala je dozvolu da se kupci i posjetitelji puste u novi zadarski trgovački centar Supernova. Supernova je tako službeno otvorila vrata iako tehnička komisija nije izdala uporabnu dozvolu, a Lovrinov je rekao da će dozvola biti napisana u petak. Planirano otvorenje bilo je više puta odgađano zbog problema s glavnim izvođačem radova, međutim zahvaljujući suradnji s nadležnim institucijama i prikupljenoj dokumentaciji, konačno je omogućeno dobivanjem uporabne dozvole, navodi se u službenom priopćenju povodom otvaranja zadarskog trgovačkog centra. Zadarski list navodi neslužbenu informaciju da je između pet ozbiljnih zamjerki na objekt Supernove komisija posebno istaknula prostor trgovine Spar. Međutim, u upravi Supernove kažu da će Spar će svojim kupcima otvoriti vrata tek u prosincu. Ipak, komisija izdaje dozvolu za cijeli objekt, a ne pojedinačno, pa će biti zanimljivo vidjeti njen sadržaj ako bude dostupan javnosti, zaključuje Zadarski list. Direktor Supernove Grgur Jolić potvrdio je da je Institut „Hrvoje Požar" doslovce preko noći dostavio studiju o energetskoj učinkovitosti objekta na kojoj je insistirala tehnička komisija, iako Jolić tvrdi da je ona već bila unesena u glavni projekt. Zadarska Supernova najveći je trgovački centar ove vrste u Dalmaciji. Njegovu izgradnju od početka je pratilo veliko zanimanje javnosti, osobito kad je nastao spor sa izvođačem radova tvrtkom Foedus gradnja iz Zagreba. Prema riječima Grgura Jolića. Foedus je za 135 milijuna kuna trebao, još u lipnju, izgraditi cijeli objekat, pa su u Supernovi, nakon otkazivanja suradnje s Foedusom, prišli ponovnom sklapanju aražmana s izvođačima radova. Aranžman je sklopljen na 57 milijuna kuna kako bi se projekt završio na vrijeme. U međuvremenu Trgovački sud u Zadru naložio je Granit Vrkiću, inače formalnom investitoru gradnje Supernove, deponiranje 37,4 milijuna kuna kod Erste banke u Zadru koji se ne smiju isplatiti do okončanja spora. Da slučaj zadarske Supernove preraste u pravu graditeljsku sapunicu pobrinula se rašomonijda oko tehničkog pregleda, pa su u Supernovi čak dva put u posljednjih mjesec dana otkazivali svečano otvaranje. Naime, gradska komisija nije htjela izići na teren bez pripremljene dokumentacije. Iako su u Supernovi govorili da je dokumentacija spremljena u čak 500 registara pribavljena u posljednjih čas zahvaljujući kooperantima, u četvrtak se doznalo da je administrativna osoba zadužena za taj posao dala ili dobila otkaz pa se dokumentacija nije niti mogla na vrijeme predati gradskoj komisiji. Zadar je Supernovom dobio još jedan trgovački centar u kojeg su se smjestili poznati strani brandovi, ali i trgovine i poslovni prostori zadarskih poduzetnika. U 72 poslovna prostora smjestili su se New Yorker, Peek & Cloppenburg, Humanic, Müller, Deichmann, Benetton, S. Oliver, Duglas, DM. U Supernovi se otvara čak 700 novih radnih mjesta, a prilikom otvorenja centar je posjetilo nekoliko tisuća građana. Trgovački centar Supernova Zadar realizirala je austrijska m2 grupe. Partner u financiranju Supernove Zadar je Erste Bank Austrija.

