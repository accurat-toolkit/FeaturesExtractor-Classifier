Mbandaka je luka na rijeci Kongo i glavni grad provincije Équateur u Demokratskoj Republici Kongo. Nalazi se 50 km istočno od granice s Republikom Kongo. Ima zračnu luku, kao i trajektnu liniju s Kinshasom i Boendeom. Grad je 1883. osnovao velški istraživač Henry Morton Stanley i nazvao ga Équateur zbog činjenice da se nalazi samo 6,6 km sjeverno od ekvatora. Kasnije su belgijske kolonijalne vlasti promijenile ime u Coquilhatville. Mbandaka je teško stradala u Prvom kongoanskom ratu, a godine 1997. doživjela je masakr stotina ljudi, većinom žena i djece, ruandskih izbjeglica iz plemena Hutu.[1] Grad je danas zapušten, bez struje i tekuće vode u mnogim dijelovima, a većina ulica nije asfaltirana. Prema popisu iz 2004. godine, Mbandaka je brojala 262.814 stanovnika.[2] Većinu čine pripadnici plemena Mongo. [uredi] Izvori Nedovršeni članak Mbandaka koji govori o gradu u DR Kongo treba dopuniti. Dopunite ga prema pravilima Wikipedije. Dobavljeno iz "http://hr.wikipedia.org/wiki/Mbandaka" Kategorije: U izradi, Gradovi u Demokratskoj Republici Kongo | Gradovi u Demokratskoj Republici Kongo

