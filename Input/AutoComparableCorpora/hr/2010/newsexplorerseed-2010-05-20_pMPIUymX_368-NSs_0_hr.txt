Floridska pita od limete Lime pie Lime pie Sastojci: Tijesto: 175 g keksa od grahama ili đumbira 2 žlice šećera u prahu ½ žličice mljevenog cimeta 6 žlica rastopljenog maslaca Nadjev: 3,1 dcl mlijeka ili 3,4 dcl kondenziranog mlijeka ½ dcl svježe iscijeđenog soka od limete (može i limun, ako nema limete) naribana korica od 3 limete 4 velika žutanjka Izrada: Uključite pećnicu na 160º C. Lagano nauljite tepsiju za pite promjera 23 cm. Kekse, šećer i cimet smrvite mikserom na komadiće pa dodajte rastopljeni maslac i još jednom izmiksajte. Prstima stavite tijesto na dno i po rubovima tepsije i pecite 5 minuta. U međuvremenu izmiješajte mlijeko, sok i koricu od limete i žumanjke dok ne dobijete jednoličnu smjesu. Izlijte nadjev na tijesto i pecite još 15 minuta. Dobro ohladite i poslužite sa šlagom. Napomena: recept je isproban i odličan. Izvor: The Great American Cookbook u izdanju Paragon Publishing iz 2005 Njujorška pita od sira Odavno sam obećala prijatelju, kolumnistu iz bloga Oko stola, napraviti ovaj kolač od sira. Sugerirao mi je kako je, dok je bio u New Yorku, čuo da je najbolje urađen po receptu iz hotela Plaza. Pokušala sam naći recept baš iz tog hotela, ali sam se na kraju ipak odlučila na jedan recept iz Coolinarike. Evo, koristila sam se ovim receptom: http://www.coolinarika.com/recept/new-york-cheesecake Za sir sam odabrala abc-sir, a kekse McVities Digestive. Nadam se da će Davor biti zadovoljan, iako bi bilo puno bolje da ga je probao uživo. Vi se prisjetite njegovog putopisa New York u sjećanju. NewYork Cheescake posluživanje Američka pita (krostata) s višnjama krostata Sastojci: Tijesto: 250 g brašna, 175 g margarina, 6 žlica vode, malo soli. Fil: 500 g višanja bez koštica, 3 žlice gustina, 6 žlica šećera, 1 vanilin šećer, džem, prah šećer, šlag (po želji) Priprema: Omekšati margarin, dodati mu brašno, vodu i mijesiti tijesto rukom. Ako treba dodajte još brašna da dobijete glatko tijesto. Ostavite ga da odstoji u frižideru oko sat vremena. Za to vrijeme pripremite fil tako da pomiješate višnje, šećer, vanilin šećer i gustin. Tijesto izvadite iz frižidera, podijelite na 2 dijela : veći od 2/3 i manji od 1/3 smjese. Veći dio razvaljajte u krug i stavite ga u okrugli kalup, tako da rub tijesta podignete uz stranice kalupa i neka malo prelazi preko ruba. Koru izbodite vilicom na nekoliko mjesta. Preko toga namažite džem, kojeg je dobro prethodno ugrijati da se lakše razmaže. Pokrijte drugom okruglom korom, manjom od prve. Spojite ivice veće i manje kore i stegnite ih. Odozgo stavite fil od višanja. Pecite u pećnici oko 30 min. Po želji pospite prah šećerom i ukrasite šlagom. Nastavak: Slavicin recept mi se toliko svidio da sam ga prije objavljivanja probala. Malo sam ga izmijenila, tj. umjesto višanja sam koristila šumsko voće. Jedva sam snimila komad na tanjuru , više očiju i ruku ga je čekalo. Uspjela sam dodati šlag, ali to nisam uslikala. Svi su rekli da je kolač izvrstan. krostata - prije pecenja nakon pecenja krostata-na tanjuru Mississippi Mud Pie Blatnjava pita Tijesto: 140 g keksa od grahama 80 g grubo mljevenih oraha 1 žlica šećera u prahu ½ žličice mljevenog cimeta 6 žlica rastopljenog maslaca Nadjev: 125 g margarina 175 g čokolade 60 g šećera 4 jaja 60 g mljevenih oraha Izrada: Uključite pećnicu na 180º C. Lagano nauljite tepsiju za pite promjera 23 cm. Kekse, orahe, šećer i cimet smrvite mikserom na komadiće pa dodajte rastopljeni maslac i još jednom izmiksajte. Prstima stavite tijesto na dno i po rubovima tepsije. Za nadjev na pari miješajte margarin, čokoladu i šećer, dok ne dobijete jednoličnu smjesu. Kad se ohladi dodajte istučena jaja i orahe. Izlijte nadjev na tijesto i pecite još 30 minuta. Ohladite i poslužite sa šlagom. (prevedeno iz The Great American Cookbook, Paragon Publishing, 2005)

