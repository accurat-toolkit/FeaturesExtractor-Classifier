Na konferenciji za novinare organizatora i nadležnih institucija grada Duisburga nakon što je devetnaest mladih ljudi izgubilo živote pokušavajući doći na Loveparade, Rainer Schaller je tek šturo objavio kako je ovo bio posljednji Loveparade i kako se on više neće održavati. Schaller nipošto nije nepoznata osoba u njemačkom poslovnom svijetu. Doduše, njegova tvrtka je daleko od "prve lige" njemačkoga gospodarstva, ali je jedan od rijetkih koji se u ovoj zemlji može pohvaliti da je vlastitim rukama u samo posljednjih petnaestak godina, stvorio pravi poslovni imperij. "Jeste li poludjeli?" Bildunterschrift: Großansicht des Bildes mit der Bildunterschrift: U banci su ga smatrali ludim - ali je Schaller imao jasan koncept u glavi. Sve je počelo u bavarskom gradiću Würzburgu 1997. Doduše, Schaller nije počeo "od nule". Od obitelji je preuzeo četiri samoposluge lanca Edeka, ali Schaller je maštao o nečem sasvim drugom. Kao ljubitelj Arnolda Schwartzeneggera i pasionirani sportaš je želio otvoriti vlastiti fitnes-studio. U banci su ga "smatrali ludim", kako je sam izjavio: zašto da se bavi nečim što jedva donosi dobit, umjesto da se posveti svojim samoposlugama? Tako su mu odbili kredit da započne posao, ali je Schaller prodao - doduše samo dvije - od četiri samoposluge. Tako je kupio bivšu prodavaonicu namještaja od 700 kvadrata, postavio uređaje za trening, a već prvi reklamni slogan je bio na rubu laži: "McFit - sada i u Würzburgu". Jer McFit nije postojao nigdje drugdje, ali je Schaller želio pobuditi dojam kako je to tek dio nekog velikog američkog lanca. Ono što je bilo i ostalo svojstveno McFitu, tamo ćete rijetko naći nekog od osoblja da vam pomogne u vježbama. Prvih dana je osobno Schaller sa svojih 27 godina života, bio baš sve - od trenera do knjigovođe. Ali zato je članarina u klubu bila nepojmljivo niska: 16,90 eura mjesečno za fitnes studio koji je otvoren od 0 do 24. Doduše, ta cijena vara, jer mušterije - ako im je stalo da nakon vježbe isperu znoj pod tušem, moraju za taj "luksuz" svaki puta platiti 50 centi. "Treba nam nešto ludo - i jeftino!" Bildunterschrift: Großansicht des Bildes mit der Bildunterschrift: Rijedak prizor: trener ima vremena za mušteriju. Ali posao s fitnes studijima cvjeta! Ali poslovni koncept je bio i više nego uspješan: u međuvremenu je preko 120 podružnica McFita u svim većim mjestima u Njemačkoj, Austriji - i za Nijemce samo po sebi razumljivo, na španjolskoj Mallorci. Zapošljava oko 3.000 suradnika i broji preko 800 tisuća mušterija. Tu se onda i vidi poslovno načelo lanca McFit: na 7.000 mušterija dolazi, slovom i brojkom 10 (deset) trenera. O poslovnom rezultatu ovaj privatni poduzetnik radije šuti, ali je promet prošle godine iznosio više od 134 milijuna eura. Prema poreznoj prijavi iz 2008., tada mu je dobit bila 10,3 milijuna eura. Rainer Schaller želi širiti svoj posao - i jasno mu je kako mu je za to potrebna dobra reklama. Osim što za njega reklamiraju boksači Vladimir i Vitalij Kličko, tamo negdje 2006. su "dugo razmišljali", kako je izjavio sam Schaller za list Handelsblatt prošle godine, "što da, sa razmjerno malenim budžetom, učinimo nešto najluđe što možemo da postanemo poznati". I odlučili su praktično preuzeti manifestaciju Loveparade. Je li i organizator previše štedio? Bildunterschrift: Großansicht des Bildes mit der Bildunterschrift: Love Parade je nastao u Berlinu - ali se taj grad često maćehinski ponašao prema toj manifestaciji. Taj "najveći tulum na svijetu" je u tim godinama prolazio kroz krizu druge vrste. Gotovo spontano je nastao u Berlinu, ali ga Berlinčani nikada nisu osobito voljeli: tisuće mladih - u pravilu praznih novčanika - je malo trošilo u Berlinu i kod berlinskih ugostitelja, a nakon neopisive buke sa razglasa je ostajalo pravo brdo smeća na ulicama. Rainer Schaller i njegova tvrtka Lopaevent je Loveparade doveo u Rursko područje - najnapučenije područje u Njemačkoj i u blizini nizozemske granice. Troškovi za McFit su se doista "držali u granicama": u načelu je organizacija Loveparade koštala oko tri milijuna eura, što je vrlo skroman iznos za manifestaciju koja okuplja milijun i pol mladih i o kojoj izvještavaju brojni mediji i u zemlji i u inozemstvu. Ali ovakvom izvještavanju kao što je bila ova tragedija u Duisburgu sa 19 žrtava i preko 300 ozlijeđenih se Schaller nipošto nije nadao. Tim više što su i vrlo glasne kritike medija protiv organizatora i "njegove želje za dobiti". Koliko je odgovoran sam Schaller, koliko Lopaevent, a koliko grad Duisburg - to će tek utvrditi državno odvjetništvo. Ali Rainer Schaller je u svakom slučaju gorko požalio što je svoju tvrtku vezao uz manifestaciju koja će ostati u crnom sjećanju i pouka za sve buduće velike koncerte. Autor: A. Šubić (Der Spiegel, dpa) Odg. urednik: Anto Janković

