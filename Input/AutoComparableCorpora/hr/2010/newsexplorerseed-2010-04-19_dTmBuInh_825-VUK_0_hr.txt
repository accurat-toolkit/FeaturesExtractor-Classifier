Autor: Ana Muhar Objavljeno: 29.04.2010 Matthew Taylor, bivši savjetnik Tonyja Blaira, prognozira za Jutarnji. Bivši Blairov savjetnik smatra kako ljudi nisu za Clegga jer ne vjeruju da će pobijediti LONDON - Matthew Taylor predsjednik je uprave RSA (Royal Society for the Encouragement of Arts, Manufactures and Commerce), think-tanka koji postoji od 1754., ima više od 27.000 članova i pod patronatom je britanske Kraljice. Osim toga, bio je jedan od čelnih ljudi Blairova programa New Labour, a zatim Blairov glavni savjetnik za strateška pitanja. VEZANE VIJESTI Vijesti Blairu je problem Irak Je li današnja slika o Blairu nepravedno loša? - Osnovna stvar u glavama ljudi trenutno je Irak, smatra se da su odluke vezane uz Irak donesene na slabim temeljima i da je cijela operacija bila neadekvatna. U budućnosti će povjesničari možda zaključiti da je to bio dobar potez za svijet i da je svijet zbog toga danas sigurnije mjesto. Što se tiče New Laboura u cijelosti, ljudi će reći da su te godine bile dobre za Britaniju, ali laburisti nisu iskoristili sve prilike koje su imali. Mislite li da postoji velika mogućnost hung parliamenta, parlamenta bez većinske stranke? - Da, mislim da će se dogoditi ili hung parlament ili pobjeda torijevaca. Čini mi se da laburisti gube ove izbore i da se u ovom trenutku samo promatra hoće li se konzervativci uspješno suprotstaviti Liberalnim demokratima ili oni mogu zadržati poziciju. Na ovim je izborima zanimljiva velika nepredvidljivost. U prošlosti smo uvijek pretpostavljali tko će pobijediti pa je ovakva situacija s toliko otvorenim izborima za nas nova. Mogu li liberali pobijediti? - Mislim da ne. No, tu postoji paradoks: ljudi ne glasuju za njih jer misle da ne mogu pobijediti. Ako Clegg u posljednjoj debati bude dobar i njegova popularnost još više naraste, ljudi će se možda doista odlučiti glasovati za njega. Kakve su mogućnosti koalicija? Liberalni demokrati imaju problem: konzervativci i Liberalni demokrati će najvjerojatnije dobiti, a laburisti izgubiti mjesta u parlamentu. Gordon Brown vjerojatno će biti odbijen i da ga Liberalni demokrati odluče zadržati, uništila bi se njihova popularnost. Još godinu Browna Laburisti žele reformu glasovanja. Postoji mogućnost o kojoj se raspravlja među laburistima i liberalima prema kojoj bi poslije izbora oni Browna zadržali godinu dana do referenduma o reformi glasovanja. Tako da nas on može izvući iz recesije i pokrenuti reformu. Tada bi se morali organizirati još jedni parlamentarni izbori po novim pravilima. To je temelj liberalima za promjenu sustava i ako im to uspije, postat će mnogo značajnija snaga u politici. U finalu će biti riječ o ekonomiji LONDON - Tema trećeg i posljednjeg TV sučeljavanja Gordona Browna, Davida Camerona i Nicka Clegga bit će ekonomija i očekuje se da će Britanci, u trenutku kada gospodarstvo na Otoku tone u sve veću krizu, pozornost posvetiti manje tome kako kandidati govore, a više tome što to imaju reći. Dosad je kao pobjednik izlazio šef Liberalnih demokrata, ranije prilično anonimni Clegg, dok su aktualni premijer, vođa laburista Gordon Brown i šef torijevaca David Cameron, pali u sjenu. Posljednja debata prije izbora 6. svibnja zadnja je šansa posljednje dvojice da ohrabre svoje glasače i pridobiju neodlučne, a Cleggu da održi naglo dobiveni status nove zvijezde britanske politike. Ono što Britaniju zanima jest: što ćete rezati i kada? Naime, zemlja se suočava s golemim deficitom i nužne su hitne mjere za spriječavanje kraha. Brown drži najjače karte za ovu partiju i mnogi su se analitičari složili da je njegov pristup problemu najbolji. Radi se o održanju razine javnog trošenja i državnoj intervenciji kako bi se pomoglo novim industrijama. Za razliku od njega, Cameron je za smanjenje javne potrošnje. Clegg mora razjasniti što bi učinio u slučaju da niti jedna stranka ne osigura većinu u parlamentu. A. Handabaka Broj preporuka: 0 Objavi na Facebooku Više o... FACEBOOK KOMENTARI

