Grčko-izraelski konzorcij "Aktor" koji je bio drugi na raspisanom natječaju za gradnju autoceste je početkom tjedna dostavio konačnu ponudu, ali je i zatražio nove pregovore sa vladom premijera Mila Đukanovića. Riječ je o poslu izgradnje dvije od pet dionica autoceste ukupne dužine 55 kilometara za što ovaj ponuđač traži čak 1,2 milijarde eura. I pored dobre volje i želje crnogorskih čelnika da gradnja suvremene prometnice od jadranske obale do granice sa Srbijom počne što prije, malo je nade da će se prihvatiti taj prijedlog Grka i Izraelaca. Podgorica se sjetila i Austrijanaca Bildunterschrift: Großansicht des Bildes mit der Bildunterschrift: Ponuda hrvatskog konzorcija je propala jer Konstruktor nije mogao naći partneraZato ministar prometa, pomorstva i telekomunikacija u vladi Crne Gore Andrija Lompar kaže da će se možda otvoriti i treća ponuda koju je dao austrijski koncern "Alpina". Pobjednik raspisanog natječaja, hrvatski konzorcij predvođen splitskim "Konstruktorom" ispao je iz natječaja jer u nije uspio osigurati neophodna bankarska jamstva. Izgleda da slične probleme imaju i Grci i Izraelci pa će predstavnici crnogorske vlade sredinom slijedećeg tjedna o tome razgovarati i u Bruxellesu sa čelnicima Europske investicione banke i Europske banke za obnovu i razvoj. Ove financijske institucije su se, kao i Međunarodni monetarni fond, do sada protivile izgradnji autoputa u Crnoj Gori smatrajući kako se radi o neisplativom projektu. Studija izvodljivosti je pokazala da će on biti ekonomski isplativ tek za - 18 godina. Zašto se nije dogovorilo sa Beogradom i Bruxellesom? Bildunterschrift: Großansicht des Bildes mit der Bildunterschrift: Šanse Crne Gore bi bile bolje kada bi bilo jasno, kamo vodi ta cesta nakon granice"Pravac Bar-Boljare i dalje prema Beogradu, nije uvršten u mrežu transeuropskih koridora pa europske institucije nemaju interesa da ga financiraju“, kaže predsjednik crnogorskog Nacionalnog saveza za europske integracije Nebojša Medojević. "Sa Srbijom nije dogovorena zajednička strategija oko izgradnje tog prometnog pravca, zajedničkog financiranja i pristupa fondovima Europske unije koji su mogli biti stavljeni na raspolaganje i Crnoj Gori i Srbiji ukoliko bi ovaj pravac bio predstavljen kao priključak na 'Koridor 10’, a koji je dio mreže europskih koridora“. Nezavisni stručnjak Emin Durakoviće smatra kako je čak dobro što će propasti pregovori sa konzorcijem "Aktor" jer, kako tvrdi, postojeći ekonomski i financijski sustav Crne Gore ne bi mogao izdržati takvo opterećenje. On je uvjeren da se cijeli, na velika zvona najavljen "posao stoljeća“ u Crnoj Gori praktično vratio na početak. "Nažalost, izgubili smo četiri-pet godina zbog krivog načina vođenja procesa izgradnje autoceste. Nitko ne može biti sretan zato jer svi želimo da se počne graditi ta prometnica. Ali je to previše ozbiljan projekt da bi ga vodila ovako neozbiljna vlada.“ Autor: Mustafa Canka Odg. ur.: A. Šubić

