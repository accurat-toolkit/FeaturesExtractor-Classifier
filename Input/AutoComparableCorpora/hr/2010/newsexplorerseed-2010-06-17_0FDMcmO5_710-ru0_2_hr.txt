Istočna Azija je subregija Azije koja se može definirati ili u geografskim ili u kulturnim terminima. U geografskom smislu pokriva oko 6.640.000 km2; ili 15% azijskog kontinenta. U kulturnom smislu obuhvata društva koja pripadaju kineskoj kulturnoj sferi, pokazujući snažni historijski uticaj klasičnog kineskog jezika (uključujući tradicionalno pismo), konfucijanizma i neokonfucijanizma, mahayana budizma i daoizma. Ova kombinacija jezika, političke filozofije i religije preklapa se s geografskim određenjem istočne Azije. Položaj Istočne Azije: geografska Istočna Azija tamnozelene boje, a kulturna Istočna Azija svijetlozelene boje Istočna Azija je moderan termin za tradicionalni evropski naziv Daleki istok, koji opisuje geografski položaj regije u odnosu na Evropu radije nego svoj položaj unutar Azije. Sljedeće zemlje su smještene u geografskoj Istočnoj Aziji: Sljedeće narode ili društva obuhvata kulturna Istočna Azija: Sljedeće zemlje ili regije ponekad se smatraju dijelom Istočne Azije. Glavni razlog neslaganja o tom pitanju jest razlika između kulturne i geografske definicije "Istočne Azije". Politička perspektiva je također važan faktor. Više od 1,5 milijardi ljudi, tj. oko 40% stanovništva Azije ili četvrtina svih ljudi na svijetu živi u geografskoj Istočnoj Aziji. Ova je regija jedna od najnaseljenijih mjesta na svijetu. Gustoća stanovništva u Istočnoj Aziji iznosi 230 st./km², što je pet puta više od svjetskog prosjeka.

