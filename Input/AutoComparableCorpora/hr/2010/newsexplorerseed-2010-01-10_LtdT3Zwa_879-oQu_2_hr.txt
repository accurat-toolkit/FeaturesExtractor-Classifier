Novi se hrvatski predsjednik u svom prvom obraćanju zahvalio svima koji su izašli na glasanje, uključujući i one koji nisu glasali za njega. "Ne želim razdvajati, želim spajati", rekao je on pred svojim razdraganim pristašama u Novinarskom domu u Zagrebu, koji su skandirali "Ivo, Ivo". On je u govoru ponovio kako će se boriti protiv korupcije, poručivši na kraju svog govora: "Neću vas razočarati." Na pobjedi je Josipoviću čestitao dosadašnji predsjednik Hrvatske Stjepan Mesić i to još prije no što su u ponoć proglašeni službeni rezultati, javila je Hina. On je rekao da se tijekom večeri čuo s Josipovićem telefonom. "Da, čestitao sam mu", izjavio je Mesić novinarima oko 23 sata. Bildunterschrift: Großansicht des Bildes mit der Bildunterschrift: Mesić, već je čestitao Među okupljenima u Novinarskom domu, gdje je glasovanje uz članove svoje stranke SDP pratio Ivo Josipović, okupili su se i čelnici HNS-a Radimir Čačić i Vesna Pusić, HSU-a Silvano Hrelja i SDSS-a Milorad Pupovac te IDS-a Ivan Jakovčić i Damir Kajin. "Civilizirana opcija" Komentirajući rezultate saborski zastupnici HNS-a i SDSS-a, Vesna Pusić i Milorad Pupovac, izjavili su da se Hrvatska opredijelila za "jednu civiliziranu opciju", odnosno da je dobila "predsjednika novog profila". Bildunterschrift: Poraženi Milan Bandić Poraženi Milan Bandić je pobjedniku Josipovići čestitato poručivši mu da bude predsjednik sviju "bez obzira na boju, na obrazovanje i na vjersko opredjeljenje". Autor: S. Kobešćak

