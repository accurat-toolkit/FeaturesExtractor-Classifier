„Logično je da se Sjedinjene Američke Države posvete izgradnji dugoročnog, stateškog partnerstva i savezništva, ne samo sa Indijom i Japanom, nego i drugim azijskim zemljama, uključujući i Kinu, kako bi budućnost tog dijela Azije bila stabilna, a demokratski procesi jačali.“ Barack Obama i Hu Jintao prilikom jednog od ranijih susreta Krajem ovog tjedna, 5. novembra, predsjednik Sjedinjenih Američkih Država Barack Obama odlazi na desetodnevno putovanje tokom kojeg će posjetiti Indiju, Indoneziju, Južnu Koreju i Japan. Gospodin Obama će biti prisutan i na dva velika skupa - na samitu lidera 20 ekonomski najjačih zemalja i na samitu zemlja APEC-a, organizacije za ekonomsku saradnju zemalja koje dijele obale Pacifičkog okeana. Ključni cilj tog višednevnog putovanja i mnogih razgovora koje će američki predsjenik imati je poboljašati ekonomsku saradnju i saradnje u oblasti sigurnosti Sjedinjenih Država i njenih najznačajnih azijsko-pacifičkih partnera. Predsjednik Obama je prošle godine, državnom večerom u njegovu čast, ugostio indijskog premijera Manmohana Singa. Istovjetno će ove godine biti u New Delhiju. Gospodin Obama će u Indiji sasvim sigurno biti toplo dočekan, s obzirom na opće simpatije Indijaca. Ron Sommers Indija je rastuća ekonomska i strateška sila. Uspjela je izbjeći nedavnu ekonomsku recesiju, ističe Ron Sommers iz Američko-indijskog poslovnog vijeća i dodaje: „Otvaranje novih radnih mjesta neohodno je i jednoj i drugoj zemlji. Težište ekonomske saradnje biće slično dvosmjernom autoputu između Sjedinjenih Država i Indije, uvažavajući činjenicu da je Indija sada svjetski najbrže rastuće tržište.“ Produbljavanje američko-indijskih ekonomskih veza dolazi u vrijeme nastojanja Indije da osnaži partnerstvo u okviru indijske ekonomske politike okretanja istoku. U tom kontekstu premijer Manmohan Sing nedavno je boravio u Japanu, Vijetnamu i Maleziji. Walter Anderson Walter Anderson, expert za južno-azijski region i profesor univerziteta Johns Hopkins ističe: „Indija je ogroman potencijal za direktne strane investicije. Japan nije ulagao mnogo, ali je sada sprema vrlo značajno investirati u tu zemlju. I Kina, čija je strategijska uloga u tom regionu vrlo značajna, želi tješnje odnose sa Indijom, slijedećom velikom azijskom silom.“ Mumbai, komercijalni i finansijski centar Indije biće prva stanica boravka gospodina Obame u toj zemlji. Tu će on razgovarati sa američkim i indijskim biznismenima, odati počast žrtvama terorističkog napada od prije dvije godine i imati susret sa studentima tamošnjeg univerziteta. U New Delhiju, gospodin Obama će govoriti u indijskom parlamentu, gdje će istaći nužnost konačne potvrde američko-indijskog sporazuma o nuklernoj saradnji. Zvaničnici Bijele kuće saopštavaju da posjeta američkog predsjednika Indoneziji, do sada dva puta odgađana, naglašava važnost koju Sjedinjene Države pridaju odnosima sa najvećom muslimanskom zemljom. U Jakarti gospodin Obama će, uz zvanične razgovore, posjetiti džamiju Istiglal, najveću u Indoneziji, ali neće biti vremena da obiđe školu koju je pohađao kao dječak. Zemlje, članice APEC-a Slijedeća etapa je Seul. Pripreme za predstojeći samit lidera 20 ekonomski najrazvijenih zemalja u glavnom gradu Južne Koreje su u punom toku. U Seulu će se, po sedmi put osobno sastati gospodin Obama i kineski predsjednik Hu Jintao. Iz Seula put gospodina Obamu vodi u Yokohamu u Japanu, zarad učešća na samitu zemalja, članica APEC-a. Bivši podsekretar State Departmenta Nicholas Burns ukazuje na potrebu i nužnost da Sjedinjene Države i sa Kinom grade odnose kakve imaju sa Indijom i drugim azijskim zemljama: Nicholas Burns „Logično je da se Amerika posveti izgradnji dugoročnog, stateškog partnerstva i savezništva, ne samo sa Indijom i Japanom, nego i drugim azijskim zemljama, uključujući i Kinu, kako bi budućnost tog dijela Azije bila stabilna, a demokratski procesi jačali.“ Predsjenik Obama se u Bijelu kuću vraća 14. novembra. No i prije polaska na put slijedećeg petka, znaće koliko se i šta se u Washingtonu promijenilo nakon današnjih kongresnih izbora.

