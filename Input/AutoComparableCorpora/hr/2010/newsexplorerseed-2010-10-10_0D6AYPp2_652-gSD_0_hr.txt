Autor: Portal Jutarnji.hr Objavljeno: 11.10.2010 'Parada ponosa', beogradski gay pride, bila je samo fiktivni povod za izlazak huligana na ulicu i divljanje. To potvrđuje i činjenica da su se huligani počeli okupljati rano ujutro, bili dobro organizirani te su osim policajaca nastradale i prostorije stranaka, zgrada RTS-a, kao i osobna vozila te izlozi dućana, javljaju srpski mediji. VEZANE VIJESTI Vijesti Konačna brojka ozlijeđenih sinoć se zaustavila na 158 osoba, među kojima 124 pripadnika policije, dok je privedeno 207 huligana. Ravnatelj policije Milorad Veljković najavio je kako se s uhićenjima nastavilo i tijekom noć te da će nasilnike privoditi i tijekom ponedjeljka. Međutim, beogradski gay pride na kraju je ipak uspješno održan. - Ono što moramo priznati i jasno naglasiti jest da ovo nije bila organizacija pojedinačnih učesnika koji su došli prosvjedovati već prilično dobro organizirana grupa ljudi, a koja upravo vuče korijenje svoje organizacije iz desničarskih organizacija i ekstremnih navijačkih grupa - objasnio je državni tajnik u Ministarstvu pravde Slobodan Homen. Dodao je kako vjeruje da je prijedlog Ministarstva kojim bi se zabranile desničarske organizacije jedini način da se spriječi ovakvo divljanje. Ozlijeđena su 124 policajca od kojih je troje zadržano na liječenju. - Radi se o 121 policajacu, njihovo stanje je stabilno, većina njih će biti otpuštena na kućno liječenje - istaknuo je Vladimir Đukić ravnatelj Urgentnog centra. Poznat je i točan broj huligana koji je u nedjelju demolirali Beograd - na glavnim gradskim ulicama bilo je 6.000 protivnika Parade ponosa. Broj policajaca, kako je priopćio ministar Ivica Dačić, bio je manji - 5.600. Sukobi huligana sa policijom bili su dobro organizirani, a očigledno je da su ovoga puta na meti ekstremista bila sedišta političkih stranaka. Prvo je kamenjem i "Molotovljevim koktelima" napadnuta i zapaljena zgrada Demokratske stranke u Krunskoj ulici, a zatim su huligani krenuli prema prostorijama SPS-a i LDP-a, koje su gađali kamenjem i bakljama. Na meti huligana našla se i zgrada RTS-a u Takovskoj, na kojoj su razbijeni prozori, a zapaljena su i dva policijska vozila koja su stajala ispred ulaza u zgradu. Neredi u Beogradu izazvali su zabrinutost i u Europskoj uniji. Glavni tajnik Vijeća Europe Thorbjørn Jagland izrazio je žaljenje zbog sukoba te pozdravio odlučnost srpskih vlasti u čuvanju ljudskih prava. - Manjinske skupine, poput gayeva i lezbijki, ne bi smjele živjeti u strahu od nasilja ni u Srbiji ni drugdje u Europi - istaknuo je Jagland. Broj preporuka: 52 Objavi na Facebooku Više o... FACEBOOK KOMENTARI

