Jasno iskazana namjera da napusti Manchester United priuštila je Wayneu Rooneyju u četvrtak kasno navečer velike nevolje. Njegovu vilu okupiralo je 30-ak bijesnih navijača "crvenih vragova"... Kolona automobila s navijačima stigla je pred pet milijuna vrijednu Rooneyjevu kuću u Prestburyju pored Manchestera. Počeli su mahnito zvoniti na interkom, a uplašeni nogometaš je pozvao policiju. Nema sumnje da su navijače najviše razbjesnila nagađanja da će njihov donedavni miljenik preći u redove omraženog im gradskog rivala Manchester Cityja. Potvrđuje to i transparent koji su razvili, a na kojem je i više nego jasno izražena prijetnja: "Potpiši za City i umri". Policija je nakon dolaska ekspresno rastjerala okupljenu masu, a Rooney je u strahu odmah angažirao šestoricu zaštitara koji su nastavili čuvati vilu tijekom noći. Napadač Uniteda je, podsjetimo, ovaj tjedan potvrdio medijske špekulacije kako želi napustiti Old Trafford. Poručio je kako klub više nije u stanju pratiti njegove ambicije, a nikakav pomak nije donio ni jučerašnji sastanak vrha Uniteda s igračevim agentima. Rooneyjev ugovor istječe u ljeto 2012. godine, ali sve je izglednije da će ga aktualni engleski doprvak prodati već u siječnju kako bi uspio barem nešto zaraditi. Objavio/la crazyboy1997 u 13:47, 0 komentar(a), print, #

