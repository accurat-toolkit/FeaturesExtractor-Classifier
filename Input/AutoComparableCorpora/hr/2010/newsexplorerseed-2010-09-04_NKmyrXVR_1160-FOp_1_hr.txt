Nogometna reprezentacija Bosne i Hercegovine večeras u Sarajevu dočekuje selekciju Francuske, u okviru drugog kola D-grupe kvalifikacija za Evropsko prvenstvo 2012. u Ukrajini i Poljskoj. Nakon trijumfa u Luksemburgu, izabranici selektora Safeta Sušića pokušat će da iskoriste lošu formu francuskih nogometaša i zabilježe drugu pobjedu u kvalifikacijama. Sušić je najavio je da neće biti promjena u sastavu u odnosu na meč s Luksemburgom. S druge strane, u dresu Francuske nastupit će Karim Benzema, koji je zbog povrede pauzirao u prvom meču kvalifikacija protiv Bjelorusije. Susret BiH - Francuska bit će odigran na stadionu "Asim Ferhatović Hase" u 21 sat. Pored ovog meča u utorak su na rasporedu i preostala dva susreta drugog kola u grupi. Parovi drugog kola D-grupe kvalifikacija: Sarajevo: BiH - Francuska (21.00) Minsk: Bjelorusija - Rumunija (19.30) Tirana: Albanija - Luksemburg (20.15) Tabela: 1. Bosna i Hercegovine 1 1 0 0 3:0 3 2. Bjelorusija 1 1 0 0 1:0 3 3. Albanija 1 0 1 0 1:1 1 4. Rumunija 1 0 1 0 1:1 1 5. Francuska 1 0 0 1 0:1 0 6. Luksemburg 1 0 0 1 0:3 0 (Fena) Tags Share Tweet Pregledano: 228 Komentari (0) Napišite komentar Morate biti prijavljeni da biste mogli poslati komentar. Molimo vas da se registrirate ukoliko nemate već otvoren korisnički račun.

