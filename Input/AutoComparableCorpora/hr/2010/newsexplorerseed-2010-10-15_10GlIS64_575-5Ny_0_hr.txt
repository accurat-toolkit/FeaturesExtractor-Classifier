Čileanski dužnosnici su izbjegli precizirati koliko dugo to testiranje može potrajati, ali su kazali kako se nadaju da će izvući jednog rudara na površinu prije ponoći po lokalnom vremenu. Rudari su u sigurnosnoj komori na 700 metara dubine već dulje od dva mjeseca, nakon urušavanja okna u rudniku bakra San Jose, kraj grada Copiapa na sjeveru Čilea. Ministar Golborne je ranije upozorio da svi radovi još nisu gotovi, te najavio kašnjenje od najmanje dva sata u odnosu na prijašnje najave rasporeda spašavanja. Na površini će rudari biti podvrgnuti liječničkim pregledima, jer se strahuje da su zbog tako dugog boravka pod zemljom izloženi infekcijama, posebno na plućima. Stotine članova obitelji 33 rudara na površini rudnika s uzbuđenjem čekaju početak spašavanja, a taj jedinstveni događaj prate brojne televizijske ekipe iz cijelog svijeta i više od tisuću novinara. Pratite izvlačenje rudara LIVE Prvi rudar na površini Florencio Avalos, kao prvi od 33 zatrpana rudara izvučen je u srijedu ujutro (utorak u noći po mjesnom vremenu) na sigurno u uskoj metalnoj kapsuli, čime je označen početak kraja strahote koju rudari proživljavaju više od dva mjeseca. Izašao je iz 54 centimetra široke kapsule Phoenix 2, koju je izradila čileanska mornarica, nakon što je sigurno prošao 622 metra dug uzak prolaz. To je prva rtakva operacija spašavanja, iz takve dubine i s tako velikim brojem rudara u povijesti nesreća ispod zemlje. Bio sam blizu Boga i Vraga, al je Bog pobjedio! Kad je Mario Sepulvedu (40) izašao iz kapsule dignuo je ruke visoko u zrak i urliknuo. Nasmijana supruga dotrčala mu je u zagrljaj. - Bio sam blizu Boga ali i vraga. Borili su se i Bog je pobijedio - rekao je Sepulveda i dodao kako mnogo toga treba promijeniti što se tiče radnim uvjeta u državi. Uz sina kraj sebe koji je na glavu stavio očevu rudarsku kacigu, obratio se cijelom svijetu. - Molim vas nazovite svoje najmilije prije no što učinite nešto opasno. Ljubav je najdivnija od svega, ljubav vaših roditelja i obitelji - rekao je. Dok su ga odvozili na medicinskom ležaju upitao je ženu kako je pas. Okupljeni prijatelji, obitelji drugih rudara i novinari, klicali su mu pjevali i pljeskali. Tako će dočekati svakog spašenog rudara. Mario na površinu nije došao praznih ruku. Sa sobom je donio poklon svojim spasiteljima. Iz papirnate vrećice izvadio je nekoliko komada kamenja. - Ne želim da me tretirate kao nekog posebnog i veličate me kao zvijezdu. Ja i dalje želim biti ono što ja jesam oduvijek, radnik u rudniku - rekao je nakon spašavanja Mario novinarima. (Hina)

