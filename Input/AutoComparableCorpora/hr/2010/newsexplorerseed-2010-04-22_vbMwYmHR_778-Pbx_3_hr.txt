S prvim proljetnim danima hladnoća se sve više povlači na sjever Europe, a toplina se sve češće javlja na južnim obalama kontinenta. Snijegovi, koji su još donedavno prekrivali veći dio nizinskih kopnenih područja, sada se povlači sve više u planine. Iz Dalmacije se lijepo mogu vidjeti planine u susjednoj BiH koje su još uvijek prekrivene nemalim snijegom, ali snijega ima i u višim predjelima Biokova, Dinare ili Kamešnice. Ledena kiša u Lici kao posljedica inverzije Foto: Ivan Toman Niske temperature zraka, dovoljne za očuvanje snježnog pokrivača, još će se neko vrijeme zadržavati u višem gorju. Već je i pukom laiku poznato da se temperatura zraka zraka snižava s nadmorskom visinom i da su planinska područja u pravilu hladnija od nizinskih ili obalnih. Sva toplina na Zemlji dolazi od Sunca. Sunčeve zrake uspješno prolaze kroz zemaljsku atmosferu, tek se manji dio reflektira od atmosfere nazad u svemir. Veći dio će stići do površine, bilo morske, bilo kopnene. Sunčevo zračenja prema Zemlji je kratkovalno. Kada Zemljina površina primi sunčevu toplinsku energiju, dio će apsorbirati, a dio će reflektirati nazad u svemir putem dugovalnog Zemljinog zračenja. Upravo je to "povratno" zračenje Zemlje ključno za temperaturu zraka u donjem dijelu atmosefere – troposferi. Troposfera je dio atmosfere debeo od 10 do 16km, i nalazi se neposredno nad Zemljinom površinom. U troposferi se odvijaju gotovo svi meteorološki procesi. U tropoferi, u normalnim (prosječnim) uvjetima, temperatura zraka opada s nadmorskom visinom. To je zato jer se zrak ne zagrijava direktno od Sunca (kratkovalnim Sunčevim zračenjem), već se zagrijava od tla (dugovalnim Zemljinim zračenjem). Inverzija Zemljina površina ima svojevrsnu funkciju grlijalice. Što se dalje nalazimo od iste, temperature će biti niža, što smo joj bliže temperatura je viša. Zemljino dugovalno zračenje najbolje možemo dočarati na ovom poznatom primjeru: Temperatura zraka znatno će brže opadati u vedroj noći (bez vjetra), nego u oblačnoj noći! Zimi oblačne noći nikad ne mogu biti tako hladne kao vedre. To je zbog toga jer tijekom noći Zemljina površina ispušta toplinu koju je primila tijekom dana (dugovalno Zemljino zračenje) i na taj način Zemljina površina se hladi. Kada je atmosfera (troposfera)bez oblaka, ispuštanje topline prema svemiru neometano je. Nasuprot tome, oblačne noći znatno usporavaju ili čak zaustavljaju uobičajeni pad temperature zraka jer oblaci zadržavaju toplinu koju zrači Zemljina površina. Vertikalni gradijent U normalnoj atmosferi temperatura zraka opada 0,65°C svakih 100m nadmorske visine. To je uobičajeni vertkialni gradijent temperature zraka (promjena temperature zraka s visinom). Ukoliko temperatura zraka opada i više od spomenute vrijednosti svakih 100m radi se o nesabilnoj atmosferi u kojoj postoje povoljne okolnosti za stvaranje vremenskih nepogoda. No atmosfera nekad ne slijedi svoja uobičajena pravila. U slučaju kada temperatura zraka stagnira s porastom visine govorimo o izotermiji, a kada ona čak raste s nadmorskom visinom govorimo o temperaturnoj inverziji. Temperaturna inverzija Temperaturna inverzija najčešće nastaje za vedrih noći kada Zemlja ne prima toplinu od Sunca, ali svoju toplinu šalje u atmosferu dugovalnom radijacijom. Na taj se način površina Zemlje sve više hladi, a topliji zrak blizu tla nešto od svoje topline provođenjem daje površini Zemlje. Ovim načinom prizemni zrak se ohladi, a po visini temperatura ostaje nepromjenjena. Ovakvi procesi su intenzivniji, a uvjeti za stvaranje izotermije i inverzije povoljniji ako je nebo vedro (omogućuje maksiamlno hlađenje površine), vjeta slab (sprječava se mješanje toplijeg i hladnijeg zraka) i niska vlaga (smanjuje se mogućnost magla koja može smanjiti radiajciju podloge). Neki od učinaka inverzije Zimi se, osobito u Lici, zna dogodiliti pojava kiše koja se smrzava u dodiru s tlom. To se događa kod temperaturne inverzije, kada je uz tlo 0°C ili niže, a iznad prizemnog sloja je topliji zrak u kojem temperature iznad nule. Oborina pada kroz topli sloj (tu se rastopi ukoliko je bila u krutom obliku), no onda se podhladi prolazeći kroz donji hladni sloj pa se kapljica smrzne u dodiru s tlom. Na granici inverzije u hladnijem dijelu godine zna nastati tanak oblačan sloj koji se danima i tjednima može zadržavati na istome području, a inverzija može doprinijeti i stupnju onečišćenosti zraka na nekom području jer dim i ostali ispušni plinovi ne može "probiti" inverzni sloj pa se gomilaju na nekom području. Inverzni sloj najbolje osjećaju paraglajderi Kod pojave inverzije govorimo o stabilnoj atmosferi pa jednom kad mjerenjima utvrdimo njeno postojanje možemo biti sigurno da se neće dogoditi bilo kakve grmljavinske i slične nepogode. Naime, stup zraka koji se uzdiže uslijed zagrijavanja Zemljine površine (termika – osnova nastanka nekih oblaka), jednom kad naiđe na sloj inverzije najčešće će prestati s uzdizanjem jer inverzija djeluje kao gotovo neprobojni sloj! Na slojeve inverzije itekako paze i zrakoplovi, osobito oni manji, a možda i najbolje inverzni sloj na svojoj koži osjećaju paraglajderi. Oni koriste bezmotorske zračne jedrilice koji se mogu uzdizati isključivo uz pomoć zračnih stupova topline (termika). Jednom kada se dignu do (mogućeg) inverznog sloja sudar s istim opisuju doslovno kao naglo udaranje o zid! Inverzija je češća nad kopnenim dijelom zemlje nego nad Jadranom, osobito nad izraženim kotlinama. IZGLEDI VREMENA ZA DALMACIJU OD 05. DO 12.04. PONEDJELJAK, 05.04. Pretežno oblačno, bit će samo kraćih sunčanih razdoblja. Povremeno će padati kiša, osobito u prvom dijelu dana kada će mjestimično biti pljuskova, ponegdje praćenih grmljavinom. Malo snijega može pasti u najvišem dalmatinskom gorju u drugom dijelu dana. Navečer posvuda prestanak oborina. Jugo okretati na umjeren do jak lebić i pulenat, prema večeri na umjerenu do jaku tramontanu koja će na otvorenom moru biti olujna. Jutro toplo, temperature većinom od 9 do 14°C. Sredinom dana u zaleđu Dalmacije od 8 do 12°C, u ostatku Dalmacije od 12 do 16°C. Navečer posvuda pad temperature zraka. UTORAK, 06.04. Pretežno sunčano, još samo ujutro ponegdje uz promjenjivu naoblaku. Najvjetrovitije će biti u prvom dijelu dana kada će puhati umjerena i pojačana tramontana, na moru još u početku s olujnim udarima. Vjetar će slabiti prema kraju dana i uz obalu će navečer okrenuti na slabu buru. Jutro i večer svježiji, minimalne temperature zraka u zaobalju od 2 do 7°C, uz obalu i na otocima od 7 do 11°c. Najviše dnevne temperature zraka od 12 do 17°C. SRIJEDA, 07.04. Pretežno sunčano. Ujutro i navečer slaba bura, danju uz obalu slab jugozapadnjak i zapadnjaka, na moru sjeverozapadnjak. Jutro hladno! U zaobalju će mjestimično biti slabog mraza s minimalnim temperaturama od -2 do 2°C, uz obalu i na otocima od 5 do 10°C. Najviše dnevne temperature od 14 do 19°C. ČETVRTAK, 08.04. Djelomično sunčano i suho. prema kraju dana umjereno naoblačenje. Nakon jutarnjeg burin danju će zapuahti slab levant, zatim jugo. Jutro svježe, najviše dnevne temperature od 15 do 20°C. PETAK, 09.04. Nešto promjenjivije vrijeme opet će biti tijekom petka u kojem će na moru puhati jugo, uz obalu većinom levant i jugo. Povremeno će biti kiše ali i sučanih razdoblja. Jutro malo toplije, najviše dnevne temperature od 13 do 18°C. SUBOTA, 10.04. Djelomično sunčano i većinom suho bit će tijekom subote. Još je u noći i dijelu jutra uz promjenjivu naoblaku moguća slaba kiša. Zapuhat će umjerena bura. Jutro i večer svježiji, danju od 14 do 19°C. NEDJELJA, 11.04. Nedjelja će biti djelomično sunčana i suha. Puhat će slaba do umjerena bura i tramontana. Jutra svježa, danju toplo. Vrijeme izrade: 04.04.2010. u 22h RADE POPADIĆ (CROMETEO) E-mail | Komentari (0) | Printaj Retweet Share on Facebook Dodaj komentar Samo registrirani korisnici imaju pravo poslati komentar.

