Autor: Portal Jutarnji.hr Objavljeno: 10.04.2010 MOSKVA - Poljski predsjednik Lech Kaczynski i njegova supruga Maria Kaczynska poginuli su u padu zrakoplova koji je srušio u zapadnom dijelu Rusije. Šef ruskom istražnog povjerenstva Sergej Markin rekao je kako su u zrakoplovu bile 132 osobe. Nitko nije preživio VEZANE VIJESTI Vijesti Prikazane snimke s mjesta pada pokazale su razbacane ostatke zrakoplova koji su još gorjeli u šumi u blizini aerodoroma. Zrakoplov se srušio nekoliko stotina metara o piste. >> Lech Walesa: U Katynu su nas htjeli unišititi, sad je tu stradala elita Poljske >> Biografske crtice iz života Lecha Kaczynskog >> Tupljev 154: Zrakoplov kojeg se svi žele riješiti Kao jedan od mogućih uzroka nesreće navodi se pogrešna procjena pilota predsjedničkog zrakoplova. Naime, pilot je odbio preporuku da zbog lošeg vremen produži let do Minska. I ruske i bjeloruske službe za kontrolu letenja potvrdile su kako su piloti bili upozoreni na loše vremenske uvjete u Smolensku . Tamošnji aerodrom je u tom trenutku bio obavijen maglom. O kakvim je uvjetima bila riječ najbolje govori podatak da se zrakoplov srušio tijekom četvrtog pokušaja slijetanja. - Zrakoplov je očešao vrhove drveća, pao je i zatim se zapalio - izjavio je Piotr Pszkowski glasnogovornik poljskog ministarstva poslova, prenosi AFP. Kaczynski je tamo putovao zbog obilježavanja 70. godišnjice pokolja u Katynskoj šumi u kojoj su sovjetske trupe masakrirale 22 tisuće Poljaka. - U zrakoplovu su bili predsjednik, njegova supruga i Andrzej Kremer, zamjenik ministra vanjskih poslova - dodao je. Osim njih u nesreći su poginuli i šef stožera poljske vojske general Franciszek Gagor te predsjednik Poljske narodne banke Slawomir Skrzypek. Letjeli su u predsjedničkom zrakoplovu tipa Tupoljev Tu-154 . Zrakoplov je bio star 26 godina, a lani je u prosincu prošao temeljitu obnovu. Inače, poljski predsjednik i njegova supruga bili su gosti na nedavnoj inauguraciji hrvatskog predsjednika Ive Josipovića. Broj preporuka: 75 Objavi na Facebooku Više o... FACEBOOK KOMENTARI

