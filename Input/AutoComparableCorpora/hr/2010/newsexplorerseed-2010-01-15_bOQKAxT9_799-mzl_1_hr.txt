1.Opći pregled Hrvatski sabor je usvojio novi Zakon o trošarinama, koji stupa na snagu 1. siječnja 2010. godine. Novi zakon se primjenjuje na alkoholna pića, uključujući pivo, energente (uključujući prirodni plin i ugljen) i električnu energiju te duhan i duhanske proizvode. Novim Zakonom se uvodi potpuno nov sustav oporezivanja tih proizvoda, uvelike prilagođen zakonima Europske unije. Određene odredbe će postati primjenjive pridruživanjem Hrvatske Europskoj uniji. Zakon obuhvaća zakonske definicije trošarinskih proizvoda, kao i odredbe kojima se regulira njihova proizvodnja, njihovo skladištenje, kretanje i nadzor nad njima. Najznačajniju promjenu donose odredbe kojima je zakonski predviđen sustav odgode plaćanja trošarine. 2.Nastanak obveze obračunavanja trošarina Prema zakonu, obveza plaćanje trošarine nastaje u trenutku puštanja trošarinskih proizvoda u potrošnju ili isključenja iz sustava odgode plaćanja trošarine, koje je prema odredbama zakona utvrđeno kao oporeziv događaj. Trošarina se u pravilu plaća u roku od trideset dana od dana nastanka obveze. 3.Trošarinski obveznici Prema zakonskim odredbama, obveznici plaćanja trošarine su: Registrirani i povremeno registrirani primatelji trošarinskih proizvoda, trošarinski zastupnici i primatelji trošarinskih proizvoda na koje je plaćena trošarina u drugoj državi članici Europske unije a obveza obračunavanja i plaćanja trošarine nastaje i u Hrvatskoj, postat će trošarinski obveznici u Hrvatskoj nakon njezina pridruženja Europskoj uniji. 4.Kretanje trošarinskih proizvoda u sustavu odgode Kretanje trošarinskih proizvoda u sustavu odgode plaćanja trošarine je dozvoljeno samo uz prateći trošarinski dokument (skraćeno: PTD), osim ako zakonom ili nekim drugim propisom nije drukčije propisano. 5.Obračunavanje, iskazivanje i evidentiranje trošarina Trošarinski obveznici su dužni podnositi dnevna i mjesečna izvješća o trošarinama nadležnim carinarnicama te voditi propisane evidencije o poslovanju trošarinskim proizvodima. 6.Registracija Obveznici plaćanja trošarina na duhanske proizvode, alkoholna pića, pivo i naftne derivate prema sada važećim zakonima o posebnim porezima koji će biti trošarinski obveznici i prema odredbama ovoga Zakona dužni su najkasnije do 31. siječnja 2010. godine podnijeti prijavu za upis u Registar trošarinskih obveznika. Prijava se podnosi carinarnici nadležnoj prema sjedištu odnosno prebivalištu obveznika. Proizvodna, veleprodajna i slična skladišta koja već posluju sukladno važećim propisima mogu nastaviti poslovati kao trošarinska skladišta, uz uvjet da držatelji skladišta ishode zakonom propisana odobrenja najkasnije do 31. ožujka 2010. godine. Ograničenje odgovornosti Namjera je društva Deloitte savjetodavne usluge d.o.o. (Deloitte) ovim materijala i informacijama koje oni sadrže dati opće informacije o nekoj temi ili temama te ovi materijali ne predstavljaju iscrpnu razradu tih tema. Sukladno tome, informacije iz materijala ne predstavljaju profesionalni savjet ili uslugu iz revizijskog, poreznog, pravnog, investicijskog, savjetničkog ili nekog drugog područja. Ove informacije nisu namijenjene kao isključiva osnova za odluke koje mogu utjecati na vas ili vaše poslovanje. Prije donošenja bilo kakve odluke ili poduzimanja bilo kakvih radnji koje mogu utjecati na vaše osobne financije ili vaše poslovanje, svakakako zatražite savjet kvalificiranog profesionalnog konzultanta. Ovi materijali i informacije koje oni sadrže, dani su takvima kakvi jesu, a Deloitte ne daje nikakvo izričito niti prešutno jamstvo u svezi s materijalima ili informacijama koje sadrže. Bez ograničavanja spomenutog, Deloitte ne jamči da materijali ili informacije u njima ne sadrže greške niti da udovoljavaju specifičnim kriterijima izvedbe ili kvalitete. Deloitte se izričito ograđuje od svih neizravnih jamstava, uključujući, bez ograničenja, jamstva koja se odnose na utrživost, vlasništvo, primjerenost određenoj svrsi, pravilnost u odnosu na zakone, propise i druge akte, kompatibilnost, sigurnost i točnost. Ove materijale i informacije koje sadrže, koristite na vlastiti rizik i preuzimate punu odgovornost i rizik za gubitke koji mogu nastati njihovim korištenjem. U svezi s korištenjem ovih materijala i informacija koje oni sadrže, Deloitte ne snosi odgovornost ni za kakvu posebne, neizravne ili posljedične štete ili kaznene odštete, bilo po ugovornoj, zakonskoj građanskopravnoj osnovi, koja uključuje, ali ne isključivo, nehaj, ili prema nekoj drugoj osnovi. Obavijest ostaje na snazi i u slučaju da nešto od gore navedenog, iz bilo kojeg razloga, nije u potpunosti zakonski primjenjivo.

