Autor: Portal Jutarnji.hr Objavljeno: 05.01.2010 ZAGREB - Bivši premijer Ivo Sanader u ponedjeljak je isključen iz HDZ-a, zbog svog istupa u nedjelju kada je najavio povratak u politiku i kritizirao HDZ-ovo djelovanje zadnjih mjeseci. VEZANE VIJESTI Vijesti Fotoreporteri Cropixa snimili su ga u utorak oko 12 sati na izlasku iz kuće u Kozarčevoj ulici. Po njega su došla dva automobila marke BMW. Šestog siječnja Sanaderu istječe zakonsko pravo da kao bivši premijer još šest mjeseci nakon prestanka mandata uživa u privilegijama posebno štićene osobe. Proteklih pola godine imao je državni BMW, vozača i nekoliko osobnih čuvara. U MUP-u ističu da se mjere zaštite i osiguranja za štićene osobe prve kategorije kakva je bivši premijer, provode još najmanje šest mjeseci nakon prestanka obnašanja dužnosti. - Moguće je i više. Odluka o produžetku statusa štićene osobe još nije donesena, no procedura je u tijeku. Konačnu odluku Vlada će donijeti na osnovu sigurnosne prosudbe i ocjene Sigurnosno-obavještajne agencije – potvrdio je za Slobodnu Dalmaciju Dubravko Novak, šef Kabineta ministra unutrašnjih poslova Tomislava Karamarka. Prema dosadašnjoj praksi, gotovo u pravilu privilegij na koji ima pravo štićena osoba produžuje se nekoliko mjeseci, a da je tome tako potvrđuje i slučaj Vladimira Šeksa koji je, nakon što je smijenjen s mjesta predsjednika Sabora, bio i duže od godine dana čuvana osoba te imao pravo na vozača i pratnju. Sanader je privilegij štićene osobe imao gotovo dvadeset godina. Podsjetimo i na to da 15. siječnja prestaje moratorij od šest mjeseci tijekom kojega nije smio aktivirati saborski mandat jer ga je zamrznuo nakon odstupanja s vlasti. Broj preporuka: 110 Objavi na Facebooku Više o... FACEBOOK KOMENTARI

