Austrijska savezna pokrajina Koruška je, barem teorijski, jamčila za Hypo Alpe Adria iznosom od 20 milijardi eura - ali ne samo da se Koruška redovito izvlačila od svojih obveza, nego je "čerupala kao gusku" i tu banku i njezinog glavnog vlasnika Bavarsku pokrajinsku banku. Bildunterschrift: Großansicht des Bildes mit der Bildunterschrift: Pune ruke posla za policijuKako bi rasvijetlilo sve veći skandal koji trese München, njemačko Državno odvjetništvo je zaplijenilo na stotine registratora o poslovnim odnosima Bayern LB i Hypo Alpe Adria. Među njima je i šest registratora o poslovanju Holdinga pokrajine Koruške (Kärtner Landesholding, KHL) koji se financirao iz banke Hypo Alpe Adria i iz kojih se lako može vidjeti kako se razbacivao novac - na kraju krajeva, njemačkih poreznih platiša. Svi računi plaćeni Zato njemački mediji ne kriju zgražanje, što su si to priuštili Austrijanci u Koruškoj na račun Bavaraca. Na primjer, minhenski list Süddeutsche Zeitung pomno nabraja što je sve to pokojni koruški populistički političar Jörg Haider omogućio svojim građanima. Prvo, besplatni dječji vrtić mališanima svoje pokrajine od 3. do 4. godine. Trošak: 75 eura po djetetu i po mjesecu. Kada mališani odrastu, dobivali su "Jugendstartgeld", u prijevodu "Početnu pomoć za mlade", od 1.000 eura, kako se obrazlagalo, da "mali ode u vozačku". Tko će platiti? Holding, odnosno Hypo Alpe Adria. Povrh toga, u pokrajini su pokrenute "mjere za zaštitu potrošača od poskupljenja" - i opet se znalo tko će plaćati ceh. Nijemci plaćali pomoć konkurentu Bildunterschrift: Großansicht des Bildes mit der Bildunterschrift: Bilo je novca i za kulturu, i sport i mladima za vozačku...Pokrajinski holding je znao natjerati banku i da učini nešto za Korušku: banka je kupila čitav niz hotela i odmarališta u pokrajini i tek rijetko je neki od njih poslovao barem bez gubitaka. Jer Koruška je htjela privući turiste iz drugih dijelova Alpa - na primjer iz Bavarske! Zato je Hypo Alpe Adria uskočio i u financiranju "Zabavnih toplica Villach" - uključujući i uređenje susjedne pećine (s umjetnom maglom), studija za aromaterapiju, studija za fitnes i čitav niz sauna za sve želje i željice. Tu je i hotel u dvorcu ponad Wörtherseea, vila Seeblick, a i igralište za golf Schloss Finkestein kod Villacha koji je turiste privlačio reklamom o "70 hektara oaze za oporavak". Ni to nije kraj popisa, što su sve Bavarci posredno plaćali Koruškoj: i za njihovu "Zakladu za promicanje nogometa", i za sanaciju cestovne mreže, i za njemačku zrakoplovnu kompaniju "TUI-Fly" da bi uopće njeni zrakoplovi slijetali u ovu austrijsku pokrajinu. Ugovor sa TUI-Fly je još uvijek na snazi i istječe 2013. Austrijancima se - ne isplati Bildunterschrift: Großansicht des Bildes mit der Bildunterschrift: Popularnost - na tuđ računA da su Bavarci plaćali, u to nema ni najmanje dvojbe. Već od 1,7 milijarde od prodaje banke Hypo Alpe Adria bavarskoj banci je pokrajina Koruška ubrala 830 milijuna. Samo mjesec dana kasnije od prodaje 2007. je Hypo Alpe Adria javila Münchenu kako joj nedostaje dodatnih 600 milijuna. Pokrajina Koruška, zakonski obvezna također uskočiti u pomoć banci, to je odbila jer, kako se izrazio njen tadašnji predsjednik Haider, "ne isplati im se posuđivati novac za dodatnu kamatu od 0,35%". Njemački mediji otkrivaju i u kojim bankama austrijska pokrajina Koruška uopće pohranjuje svoj kapital: u Deutsche Bank, Bank Austria, Erste Bank, tamošnjoj Raiffeisenbank, svoj račun ima i kod investicijske kuće Deka iz Frankfurta... Jedna banka nedostaje: Hypo Alpe Adria. Izgleda kao da su i u Koruškoj mislili da nije pametno tamo stavljati svoj novac. Autor: A. Šubić (SZ) Odg. ured: Andrea Jung-Grimm

