Niger je najveća rijeka Zapadne Afrike, i treća rijeka kontinenta poslije Nila i Konga, s dužinom od 4184 kilometra. Podrijetlo imena Niger je nepoznato. Pretpostavlja se da vodi podrijetlo od latinske riječi za “crnac”, niger, ali nema dokaza za to, vjerojatnije je da su portugalski istraživači rabili vlastitu riječ, negro, kao što su radili na drugim mjestima po svijetu. Po jednoj hipotezi ime dolazi od tuareške fraze gher n gheren “rijeka nad rijekama” (skraćeno na ngher). Države Niger i Nigerija su dobile ime po rijeci. Narodi koji žive oko Nigera imaju razna imena za njega, među kojima Dželiba na Manding jeziku, i Isa Ber “velika rijeka” na Songajskom. Rimljani su čuli za rijeku i zvali je Dasibari. Donji i srednji tok rijeke su takođe poznati i pod imenom Kuora, nepoznatog porjekla. Površina bazena Nigera je 1 900 000 kvadratnih kilometra, a protok vode je 6000 m²/s. Niger izvire u blizini planine Loma, na granici Sijera Leone i Gvineje. Zatim teče u pravcu sjeveroistoka kroz Mali, gde prolazi kroz gradove Bamako, Timbuktu i Goa. Zatim se okreće prema jugoistoku, prolazeći kroz zapadni dio Nigera i njegov glavni grad Niamey, i kroz Nigeriju gdje se sve više okreće prema jugu gdje se ulijeva preko velike delte u Gvinejski zaljev u blizini grada Port Harcourt. Niger u Maliju Na Zajedničkom poslužitelju postoji još multimedija vezanih uz: Niger (rijeka) Dobavljeno iz "http://hr.wikipedia.org/wiki/Niger_(rijeka)" Kategorije: Potreban prijevod | Rijeke Afrike | Atlantski slijev

