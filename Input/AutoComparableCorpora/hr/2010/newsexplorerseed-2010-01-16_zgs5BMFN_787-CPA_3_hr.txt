Politika, Svijet, Zanimljivosti Subota, 04.07.2009. Tagovi: žene 11:31 Žene na vlasti u svijetu Hrvatski predsjednik Stjepan Mesić dao je u petak Jadranki Kosor mandat za sastavljanje nove hrvatske vlade, a slijedi popis žena koje su trenutno na vlasti u svijetu: Predsjednice vlade: - Njemačka: Angela Merkel postala je kancelarka u studenome 2005., kao prva žena na čelu vlade u povijesti zemlje. - Island: Johanna Sigurdardottir, socijaldemokratkinja, postala je u veljači 2009. prva premijerka Islanda. - Bangladeš: Šeik Hasina Vajed, proglašena premijerkom u siječnju 2009., već je obavljala tu dužnost od 1996. do 2001. - Haiti: Michele Pierre-Louis, premijerka od srpnja 2008. Druga je žena na toj dužnosti na Haitiju, nakon Claudette Werleigh od 1995. do 1996. - Moldavija: Zinaida Greceanii premijerka od ožujka 2008. - Mozambik: Luisa Diogo premijerka od veljače 2004. - Ukrajina: Julija Timošenko, premijerka od siječnja do rujna 2005., a potom ponovno od prosinca 2007. Predsjednice države: - Argentina: Cristina Kirchner, predsjednica od listopada 2007. - Indija: Pratibha Patil, izabrana u srpnju 2007., prva žena na tom položaju u zemlji. - Čile: Michelle Bachelet, izabrana u siječnju 2006. - Litva: Dalia Grybauskaite, dosadašnja europska povjerenica, izabrana u svibnju, a dužnost preuzima u srpnju 2009. - Liberija: Ellen Johnson Sirleaf postala je prva žena izabrana na čelo neke afričke zemlje u studenom 2005. - Filipini: Potpredsjednica Gloria Arroyo imenovana je u siječnju 2001. predsjednicom države zamijenivši Josepha Estradu, smijenjenog zbog korupcije. Potom je izabrana 2004. - Finska: Prva žena na vlasti 2000., Tarja Halonen ponovno je izabrana u siječnju 2006. - Irska: Mary McAleese, izabrana 1997., naslijedila je Mary Robinson, prvu ženu na tom položaju u zemlji. Ponovno je izabrana u listopadu 2004. (H)

