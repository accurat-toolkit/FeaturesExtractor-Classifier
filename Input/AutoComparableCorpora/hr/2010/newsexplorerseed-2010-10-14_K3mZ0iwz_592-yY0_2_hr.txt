KINA - putevima Marca Pola do kultura čaja i svile PEKING, XI’AN, HANGZHOU, SUZHOU, SHANGHAI 10 dana /8 noćenja Polasci: 29.10. - 7.11.2010. / 13.5. - 22.5.2011. / 16.6. - 25.6.2011. Vrijednost više: GRADOVI NA TURI POVEZANI UNUTRAŠNJIM LETOVIMA + POLUPANSION Program putovanja 1.dan: ZAGREB - PARIZ Sastanak putnika u zagrebačkoj zračnoj luci 90 minuta prije početka leta. Nakon preuzimanja putne dokumentacija polijetanje zrakoplova na liniji AF2162 (Air France) prema Parizu u 12.35 sati. Dolazak U Pariz predviđen je u 14.40 sati. Nastavak putovanja prema Pekingu na liniji AF126 u 19:00 sati. Obroci za vrijeme leta. 2. dan: PEKING Po slijetanju u Peking koje je predviđeno u 10.50 sati i obavljanja carinskih formalnosti organizirani prijevoz do hotela. Odlazak u obilazak Nebeskog hrama Tiantan koji je simbol Pekinga i najvažnije svetište kineskog carstva. U poslijepodnevnim satima odlazak do Silk Marketa (Xiu Shui). Večera u lokalnom restoranu. Odlazak u hotel i noćenje. Fakultativno predlažemo odlazak na Pekinšku operu (plaćanje na licu mjesta). 3.dan: PEKING Nakon doručka odlazak na izlet do Velikog kineskog zida u području Badalinga (oko 60 km od Pekinga), najveće utvrđene građevine na svijetu, duge 6.000 km. Na putu do kineskog zida zaustavljanje radi fotografiranja kod „Ptičjeg gnijezda“ i „Vodene Kocke“ građevina napravljenih za Olimpijadu održanu 2008. Godine. Nakon ručka (uključen u cijenu) slijedi razgled slavnih carskih grobnica dinastije Ming (1368. - 1644.). Šetnja uzduž Svetog Puta s divovskim mramornim ljudskim i životinjskim likovima koji čuvaju grobno područje careva dinastije Ming. Povratak u Peking, a za večeru poznata kineska delicija: pekinška patka u tipičnom kineskom restoranu. Noćenje u hotelu. 4.dan: PEKING - XI’AN Nakon doručka i odjave iz hotela, odlazak na najveći trg na svijetu, Tian An Men koji zauzima 40 ha površine. Razgled Zabranjenog grada Guong, drevne carske rezidencije dinastije Ming i Qing okružene visokim purpurnim zidinama i jedne od najvećih imperijalnih palača na svijetu. Zatim slijedi transfer do zračne luke i polijetanje zrakoplova prema Xi’anu. Nakon dolaska u Xi’an smještaj u hotel. Večera u lokalnom restoranu. Fakultativno predlažemo odlazak na kulturno-povijesni spektakl posvećen dinastiji Tang (plaćanje na licu mjesta). Noćenje. 5.dan: XI’AN Nakon doručka slijedi razgled grada bogate prošlosti, poznatog i pod imenom Vječni mir. Posjetit ćemo i staro budističko svetište - pagodu Velike Divlje Guske, Kulu bubnja, razgledati mjesnu džamiju, šetati zidinama iz doba dinastije Ming i gradskim uličicama. Nakon ručka izlet do mauzoleja cara Qin Shi Huang Di, gdje 6.000 glinenih statua ratnika i konja u naravnoj veličini čuva vječni mir misterioznog cara. Večera u lokalnom restoranu. Povratak u hotel i noćenje. 6.dan: XI’AN - HANGZHOU Doručak i nakon odjave iz hotela organizirani prijevoz u zračnu luku. Polijetanje zrakoplova prema Hangzhou, gradu smještenom južno od Shanghaia. Kada je Marco Polo u 13. st. putovao kroz Hangzhou, opisao ga je kao jedno od najljepših mjesta na svijetu zbog njegove obale bogate hramovima i paviljonima. Odlazak u posjet pagode Šest harmonija, voziti ćemo se čamcem po jezeru, posjetiti hram Ling Yin. Nakon večere povratak u hotel. Noćenje. 7.dan: HANGZHOU – SUZHOU - SHANGHAI Nakon doručka odjava iz hotela. Vožnja autobusom sjeverno prema gradu Suzhou udaljenom oko 180 km. To je danas grad sa nekoliko milijuna stanovnika, sagrađen 514. godine prije Krista. Zovu ga Kineskom Venecijom jer leži na vodi, a bogat je klasičnim kineskim vrtovima, pagodama i hramovima. Odlazak u razgled grada, posjet jednom od najljepših klasičnih vrtova i tvornici svile, gdje ćete se upoznati sa tradicionalnim načinom izrade i proizvodnje niti i tkanine. Mogućnost kupnje originalnih proizvoda od svile. Vožnja prema Shanghaiu. Večera. Smještaj u hotel. Noćenje. 8.dan: SHANGHAI Nakon doručka odlazak do Jin Mao Towera koji je simbol Shanghaia i kineskog gospodarskog razvoja. Nakon pogleda iz visine spustit ćete se do obale rijeke Huangpu po kojoj ćete se provozati džunkom i uživati u drugačijem pogledu na čudesni Bund i futuristički Pudong, dio grada u kojem se smjestila Lujiazui financijska i gospodarska zona, te fascinantni Oriental Pearl Tower. Večera u lokalnom restoranu nakon koje imate mogućnost fakultativnog odlaska na predstavu svjetski poznatih akrobata (plaćanje na licu mjesta). Povratak u hotel. Večera i noćenje. 9.dan: SHANGHAI Doručak u hotelu. Odlazak prema vrtu sreće mandarina Yu sagrađen prije 450 godina, pravu oazu mira. Zatim slijedi odlazak u razgled hrama Bude od žada sa dva divovska budina kipa u sjedećem i ležećem položaju. Vožnja prema Bundu koji slovi za simbol kolonijalne prošlosti Shanghaia, nastavljamo šetnju ulicom Nanjing Lu, komercijalnom žilom kucavicom grada. Vožnja prema francuskoj četvrti koja je sad vrlo popularna „Xin Tian Di“. Slobodno vrijeme za vlastite programe do večere. Noćenje u hotelu. 10.dan: SHANGHAI - PARIZ – ZAGREB Nakon doručka odjava iz hotela. Organizirani prijevoz prema zračnoj luci. Prijava na let prema Parizu na liniji AF117 u 11.35 sati. Dolazak u Pariz predviđen je 17.10 sati. Nastavak putovanja prema Zagrebu u 19.20 sati. Dolazak u Zagreb predviđen je u 21.30 sati. Završetak putovanja. Cijena po osobi u dvokrevetnoj sobi: 29.10.2010.: 10.690 kn Doplata za jednokrevetnu sobu: 1.590 kn 13.5.2011., 16.6.2011.: 10.990 kn Doplata za jednokrevetnu sobu: 1.700 kn Obavezna doplata: Zrakoplovne pristojbe (plaćanje prilikom rezervacije putovanja): 2.700 kn Viza za Kinu (plaćanje prilikom rezervacije putovanja): od 250 kn Napojnice (plaćanje na licu mjesta) 30 EUR FAKULTATIVNI IZLETI (PLAĆANJE NA LICU MJESTA): Pekinška opera: 20 EUR Tang Show: 20 EUR Acrobatic Show: 20 EUR Cijena karte za vlak Maglev 12 EUR (informativna cijena) Navedene cijene su informativne i ovise o raspoloživosti mjesta. CIJENA UKLJUČUJE: prijevoz zrakoplovom na relaciji Zagreb – Kina - Zagreb, unutrašnji let Peking - Xian - Hangzhou, smještaj u hotelu 4* u Pekingu na osnovi 2 noćenja s doručkom, smještaj u Xi’anu u hotelu 4* na osnovi 2 noćenja s doručkom, smještaj u Hangzhou u hotelu 4* na osnovi 1 noćenja s doručkom, smještaj u Shanghaiu u hotelu 4* na osnovi 3 noćenja s doručkom, 8 večera i 1 ručak na izletu na kineski zid, povratne transfere od zračnih luka do hotela, prijevoz između gradova kako je navedeno, ulaznice za objekte koji se posjećuju, lokalnog vodiča u svakom gradu, pratitelja putovanja iz Zagreba, organizaciju i pripremu putovanja te putno zdravstveno osiguranje. CIJENA NE UKLJUČUJE: zrakoplovne pristojbe, vizu za Kinu, uslugu posredovanja ishođenja vize, dodatne obroke, napojnice, osiguranje od otkaza putovanja i sve ostalo što nije navedeno pod stavkom “cijena uključuje”. NAPOMENA: Pristojbe zračnih luka su podložne promjenama i konačni iznos pristojbe se potvrđuje na dan izdavanja zrakoplovne karte. Atlas Airtours pridržava pravo promjene cijena u slučaju tečajnih razlika. Agencija zadržava pravo izmjene letova i programa. MINIMALAN BROJ PRIJAVLJENIH PUTNIKA: 15 KORISNE INFORMACIJE O KINI: Službeno ime: Republika Kina. Glavni grad: Peking. Službeni jezik: mandarinski kineski, koriste se engleskim (vrlo oskudno i nerazumljivo) Vremenska razlika: +6/+7 u odnosu na Hrvatsku Novčana jedinica: Chinese Yuan Renminbi (CNY), skračeno ga zovu Yuan. Napon struje: 220/240 V. Viza: potrebna. Cijena vize od 250 kn, minimum 7 dana potrebno je za ishođenje vize. Usluga posredovanja Atlas Airtoursa 100 kn. Potrebna 1 fotografija, ispunjeni obrazac, putovnica (koja mora vrijediti najmanje 6 mjeseci od početka putovanja. Veleposlanstvo je u Zagrebu. Cijepljenje: nije potrebno Pozivni broj zemlje: +86 Mobilna telefonija: sve mreže uglavnom rade u Pekingu i Shanghaiu, ukoliko očekujete puno poziva isplati se kupiti kinesku karticu Klima: suptropska na jugu, subarktička na sjeveru. Odjeća i obuća: udobna i laganija odjeća, kišobran ili kišni ogrtač, udobne cipele za hodanje Kupovina: suveniri, predmeti od žada, svile, odjeća Hrana i piće: obavezno piti flaširanu vodu, hrana je raznolika, tradicionalna kineska kuhinja s puno povrća i mesa kombinirana sa rižom i umacima, slastice i kruh nisu u ponudi i količini kao u Europi. Temperatura: dnevne temperature od travnja do lipnja su u rasponu od 20 do 30 stupnjeva, a noću mogu pasti i do 7 stupnjeva. Tweet

