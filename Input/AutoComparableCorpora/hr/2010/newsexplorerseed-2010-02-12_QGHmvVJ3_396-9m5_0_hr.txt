02/07/2010 Blogeri tvrde kako su žrtve zabrane pojedinih servisa Googlea prije svega milijuni Turaka, tvrtke, poduzetnici, webmasteri i medijske tvrtke. Baris Yilmaz za Southeast European Times -- 02/07/10 Zabrana IP adresa nova je, i predstavlja veliku zabrtinutost vezanu za potencijalnu raširenu cenzuru u budućnosti. [Getty Images] Odluka turske vlade da blokira nekoliko servisa Googlea -- navodno zbog utaje poreza -- razljutila je blogere. Posebice žale zbog vladine opće zabrane IP adresa za interent stranicu za razmjenu video materijala YouTube, i pojačavaju kampanju protiv takve zabrane. YouTube je u vlasništvu tvrtke Google Inc. Div na području internet pretrage koristi različite dinamičke IP adrese, čime su različiti servisi -- uključujući Google Analitka, Docs, Prevođenje i Knjige -- također blokirani. Unatoč raširenoj ogorčenosti javnosti povodom tog prijepornog poteza, vlada Stranke pravde i razvitka (AKP), koja vuče korijene iz Islama, nastavlja braniti takvu odluku. Ministar veza i komunikacija Binali Yildirim izjavio je kako Google nije niti priznavao niti poštivao turske zakone, i nije platio porez unatoč velikoj zaradi od Turske. Vlada želi da Google otvori svoje predstavništvo u Turskoj, pokrene posebnu veriziju "google.tr" koja bi funkcionirala prema turskim zakonima i plati porez u Turskoj u iznosu 15,1 milijuna eura. Budući da razgovori između države i Googlea još uvijek nisu donijeli bilo kakve rezultate, frustracija među turskim korisnicima interneta eksplodirala je. Vlasti su u prošlosti blokirale različite internet stranice, ali zabrana IP adresa je nova, i predstavlja veliku zabrtinutost vezanu za potencijalnu raširenu cenzuru u budućnosti. Ozuckan iznosi opće stajalište kako vlada obmanjuje javnost u uvjerenju da ne postoji zakonska veza između zabrane servisa Googlea -- provedene kao dio ranije sudske odluke o zabrani YouTubea -- i navodne utaje poreza. "Ovaj nedavni potez nema legitimitet; oni pokušavaju pronaći izgovor za cenzuru", kaže on. antalyali je zabrinut glede ukupnih posljedica na ugled Turske. "Učvrstili smo naše mjesto među autoritarnim državama u svijetu", piše on. "Dok Kina, Saudijska Srabija, Iran i Kuba blokiraju sve kritičke ideje, političku oporbu na internetu, feministice i internet stranice gay/lezbijskih skupina, niti jedan autoritarni režim nije blokirao Google". akgul uspoređuje opću zabranu IP adresa kako bi se provela zabrana YouTubea s "izbacivanjem bebe zajedno s vodom za kupanje". Za zemlju koja teži biti među deset vodećih zemalja "takve internet zabrane nisu ništa drugo nego velika sramota". Slični članci Loading Budući da zabrana, tvrdi akgul, potkopava slobodu govora, a također šteti razvitku Turske, blogeri bi trebali načiniti kratkoročni, srednjoročni i dugoročni akcijski plan za proširenje slobode interneta. "Neće biti jednostavno riješiti se nedemokratskog mentaliteta u našoj zemlji; bit će potrebno vrijeme. Međutim svi korisnici interneta i društveni aktivisti moraju preuzeti odgovornost". Neki, poput Ismailhpolat, slažu se kako postoji pravni temelj za oporezivanje tvrtki koje zarađuju 100 milijuna lira u Turskoj, ali se ne slaže s načinom na kojeg vlada to hoće učiniti. "Vlada je u pravu u svojim zahtjevima, ali metode koje koristi vrlo su upitne". On zaključuje kako su milijuni Turaka, mala i srednja poduzeća, webmasteri, male i velike medijske tvrtke, žrtve zbog zabrane servisa Googlea. Istaknuti turski karikaturist Erdil Yasaroglu izrazio je u nedavnom tweetu zabrinutost za milijune korisnika interneta. "Ministar Yildirım vrlo je u pravu kada traži od Google da plati porez", kazao je. "Ali je iznimno nefer da nas drži kao pijune kako bi nagnao Google da to učini". Ovaj tekst poručio je SETimes.com. Loading Glasovanje Loading Your email has been sent.

