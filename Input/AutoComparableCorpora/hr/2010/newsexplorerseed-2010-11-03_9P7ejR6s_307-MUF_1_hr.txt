Hypo banka odustaje od otpuštanja ili kaznenog gonjenja suradnika koji priznaju nepravilne radnje. Osobe koje banci dragovoljno prepuste i dostave konkretne i vrijedne informacije za rješavanje skandala mogu računati da ih se neće prijaviti. Oko 8.000 suradnika dobilo je putem elektronske pošte pismo u kojem se do 7.siječnja 2011.godine nudi "ponuda za suradnju i amnestiju". Ponudu je podastrijela uprava banke Hypo Alpe Adria u srijedu (03.11.) putem e-maila i to dvojezično, na njemačkom i engleskom. E-mail je upućen na adrese osam tisuća suradnika u Njemačkoj i u filijalama na području jugoistočne Europe. Uprava banke i šef Hypo banke Gottwald Kranebitter ukazali su na primjer kako se sa sličnim problemima borio Siemens. Kranebitter je naglasio kako je Siemens vrlo dobar primjer uspješnog rješavanja problema iz prošlosti. Iz tvrtke Siemens su isticali kako je poduzeće uvođenjem odredbe o amnestiji skratilo proces rješavanja problema iz prošlosti. Bildunterschrift: Großansicht des Bildes mit der Bildunterschrift: Siemens kao uzor za Hypo grupu Kranebitter se nada da će i Hypo banka ubrzati rješavanje svojih poteškoća. 2011.godine Hypo Alpe Adria banka želi se naći u poziciji u kojoj može pogled upraviti u budućnost. Program amnestije za suradnike ne štiti, međutim, iste od kaznenog gonjenja kod teških kaznenih djela. Kranebitter je poručio kako banka ne može štititi svoje suradnike u prijevari, ali da su iskustva pokazala da pravosudni organi itekako uzimaju u obzir kajanje počinitelja. "Odlučno odbijamo nestručne i neutemeljene optužbe" Ponudu koju banka nudi svojim suradnicima glasi: "Ako pojasnite svoju ulogu u svemu, nećemo vas dirati". U Hypo banci pak naglašavaju kako se ne radi o programu denuniciranja drugih. "Polazimo od toga da će suradnici pomoći u rasvjetljavanju pitanja u koja su sami upleteni", kaže šef Hypo banke. Radi se najčešće o izdavanju kredita i financiranju putem leasinga. "U takvim poslovima uključeno je uvijek više tijela", kaže Kranebitter. Bildunterschrift: Großansicht des Bildes mit der Bildunterschrift: U 60-ak slučajeva u Hypo grupi se ne može bez božice pravde Neovisni ombudsman već djeluje, a njegova zadaća je preispitati dojave suradnika. Nakon toga stručnjaci proslijeđuju Upravi svoje prijedloge. "Ne postoje daljnji dodatni kontakti između banke i suradnika. Nije predviđeno da se vrši pritisak ni na koga", jamči Kranebitter. Hypo banka u dopisu upućenom svojim suradnicima tražila je informacije koje mogu pomoći, a to mogu biti samo dokumenti koji se mogu upotrijebiti i na sudu. U dopisu stoji i rečenica: "Odlučno odbacujemo nestručne i neutemeljene optužbe". Banka Hypo Alpe Adria do sada je uključila pravosudne organe u 60 slučajeva, a u desetak slučajeva zatražila je plaćanje odštete. Autor: Alen Legović, Bruxelles

