Koordinate: 44°-52° SGŠ, 22°-40° IGD Ukrajina Україна Zastava Grb krilatica: nema Himna Щe ne vmerla Ukraїna Glavni grad Kijev Službeni jezik ukrajinski Predsednik: Viktor Janukovič Premijer: Mikola Azarov Nezavisnost: Raspadom Sovjetskog Saveza 24. avgusta 1991. Površina - Ukupno 603.628 km² (45.) - Voda (%) 7% Stanovništvo - 2008. 46.143.700 (27.) - Gustina 76/km² Valuta Grivnja (100 копијка) Vremenska zona UTC +2 do +3 Internet domen .ua Pozivni broj +380 Ukrajina Ukrajina (ukrajinski: Україна), je država u istočnoj Evropi. Graniči se sa Rusijom na severoistoku, Belorusijom na severu, Poljskom, Slovačkom i Mađarskom na zapadu, Rumunijom i Moldavijom na jugozapadu, a na jugu izlazi na Crno more i Azovsko more. Teritorija današnje Ukrajine je bila središte istočnoslovenske kulture u Srednjem veku, pre nego što je podeljena između raznih sila, kao što su Rusija, Poljska, Litvanija, Austrijsko carstvo i Osmansko carstvo. Kratki period nezavisnosti (1917—1921) nakon Oktobarske revolucije 1917, okončan je uključivanjem Ukrajine u Sovjetski Savez 1922. (Ukrajinska SSR). Sadašnje granice republike su uspostavljene 1954. Ukrajina je stekla nezavisnost nakon raspada Sovjetskog Saveza, 1991. Sadržaj [uredi] Poreklo imena Reč Ukrajina je slovenskog porekla i prvobitno je značila ono što danas nazivamo krajem, zemljom, prostorom, krajinom. Najverovatnije reč potiče od indoevropskog korena.

(s)krei- (odvajati, rezati). Neki lingvisti smatraju da se reč može tumačiti kao „najudaljeniji prostor“ ili „pogranično područje“, dok drugi reč dovode u vezu sa „rodnim krajem“ ili „vlastitom, svojom zemljom“. Prvi put ime Ukrajina se spominje 1187. godine u Kijevskom letopisu, u kome autor piše o smrti perejaslovskog kneza. ("I plakaše za njim svi Perejaslavci a zbog njega se i Ukrajina u crno obavije). Otada će se naziv često javljati i u drugim letopisima u kojima će reč uglavnom označavati pogranične zemlje koje su bile suprotstavljene državnom središtu u Kijevu. Sredinom 16. veka naziv Ukrajina se javlja i u stranim izvorima. Tako je u pismu turskog sultana Sulejmana upućenom poljskom kralju Žigmundu 1564. korišten izraz Ukrajina. Takođe od 16. veka pa nadalje, naziv Ukrajina se koristi isključivo u značenju zemlje ili države naseljene Ukrajincima. Ime Ukrajina takođe je zabeleženo na evropskim geografskim kartama iz 1650, 1666, 1720 i dr. godina. Korištenje tog naziva u geografiji, u potpunosti je odgovaralo stanju u narodu, među kojim je izraz bio vrlo proširen, a o tome nam svedoče mnogobrojne pesme posvećene zbivanjima u razdoblju od 16. do 18. veka. Od tada se ime veoma proširilo usprkos tendenciji ruske i poljske vlasti koje su predlagale druge nazive, pa čak i zabranjivale korištenje imena Ukrajina, kao što je bio slučaj sa carskom Rusijom u 19. veku. [uredi] Geografija Pogled na krimsko mesto Gaspru, južna Ukrajina Ukrajina se na kopnu graniči s 7 evropskih država s ukupnom dužinom granice od 4.663 kilometara: sa Rusijom (1.576 km), Belorusijom (891 km), Poljskom (526 km), Slovačkom (97 km), Mađarskom (103 km), Rumunijom (531 km) i Moldavijom (939 km). Ukrajina se odlikuje raznovrsnim geografskim i klimatskim uslovima. Njen središnji deo zauzimaju stepe isprekidane niskim visoravnima i slivovima reka, naročito nizijom i visoravni reke Dnjepar. Na severu Ukrajinu od Belorusije dele močvare reke Pripjat. Južni deo obuhvata obalnu nizinu duž Crnog i Azovskog mora, dužina iznosi 2.782 km. Istočna Ukrajina sastoji se od sleva reke Donec i zapadnog ruba Srednjoruske uzvisine. Najvažnije su obeležje zapadne Ukrajine prekrasne planine Karpata s najvišim vrhom Goverlja (2.061 m). Poluostrvo Krim na samom jugu, koji čini zasebnu geografsku jedinicu, odlikuje se sredozemnom klimom. U Krimskim planinama najviši vrh je Roman-Koš (1.545 m). Najvažnije reke su Dnjepar i Dnjestar koje teku sa severa prema jugu i utiču u Crno more. Ukrajina sa svojom veličinom od 603.700 km i svojim strateškim položajem na istočnom ulazu u Evropu, ali i na ulazu u samo središte Evrope, predstavlja politički i privredni izrazito značajnu državu. Obiluje kvalitetnom zemljom crnicom koja se prostire na više od 58% poljoprivredno obradive površine (veličina cele Poljske). Šume u Ukrajini zauzimaju 18% i uglavnom su karakteristične za Karapte i severozapadne krajeve zemlje. Ukrajina obiluje izvorima vode. Gotovo cela zemlja isprana je tokovima manjih reka koje se ulivaju u sedam glavnih reka: Desna, Dnjepar, Dnjestar, Dunav, Pripjat, Donec i Južni Bug. U zemlji se nalaze dostatni izvori prirodnih resursa, posebno: železna ruda, mangan, prirodni gas, nafta, sol, sumpor, grafit, titan, magnezijum, kaolin, nikl, živa, drvo, nafta i drugi resursi. Neki izvori uopšte nisu u fazi iskorištavanja, a neki izvori potrebnijih prirodnih resursa poput prirodnog gas i nafte tek su fazi otkrivanja, posebno oni koji se nalaze uz obalu Crnog mora. [uredi] Istorija Za više informacija pogledajte Istorija Ukrajine Prvi čovek je naselio prostor današnje Ukrajine pre gotovo 300.000 godina. Tripiljska kultura (IV-III vek p. n. e.; bronzano doba), smatra se jednom od najstarijih kultura čiji su tragovi rasprostranjeni po celoj današnjoj jugozapadnoj Ukrajini. Kultura se naziva tripiljskom zbog naselja Tripilja gde je 1890. otkriveno i istraženo nalazište. Tripiljci su uzgajali žito, izrađivali glineno posuđe i svrdla kojima su obrađivali drvo i kamen. Tripiljska kultura se smatra vrhuncem razvoja neolitičkih poljoprivrednih i stočarskih plemena na tlu Evrope. Oko 1500. p. n. e. na prostoru današnje Ukrajine pojavila su se nomadska plemena. Jedno od tih plemena bili su Kimerijci (IX-VIII vek p. n. e.), o kojima je ostao trag i u pisanim izvorima. O slavnom plemenu nije pisao samo Homer u Odiseji, već i poznati antički autori poput Herodota, Kalimaha, Strabona. Kimerijci su zauzeli značajni prostor između Dnjestra i Dona a naselili su i krimsko poluostrvo. Smatra se da su oni potomci starog iranskog nomadskog plemena, genetski bliski Skitima, a upravo je Skitima, iranskom nomadskom plemenu iz Središnje Azije, u VII veku p. n. e. uspelo potisnuti Kimerijce iz današnjih ukrajinskih stepa. Nekako su u to isto vreme Grci počeli sa osnivanjem prvih kolonija na severnim obalama Crnog mora. Skiti su utemeljili moćnu državu i vladali tim područjem do oko 200. godine p. n. e. dok ih odatle nije proteralo drugo nomadsko pleme – Sarmati. Na razmeđu II i III veka nove ere kroz Ukrajinu prolazi put germanskog plemena Gota. Njih 375. godine pobeđuje azijsko pleme Huni. Oni su ubrzo nakon toga stvorili moćnu državu koja se prostirala između Dona i Karpata. Na njenom je čelu bio Atila (umro 451.), no nakon nekoliko poraza u sukobima sa Rimljanima i njihovim saveznicima, država gubi moć i raspada se. Pradomovina Slovena nema opšteprihvaćenu teritoriju. Prve zapise o Slovenima susrećemo kod rimskih autora (I-II vek) Plinija Starijeg, Tacita, Ptolomeja, gde se Sloveni nazivaju Venedima ili Venetima. Etnonim tj. naziv Sloven se prvi put susreće kod vizantskih autora. Po nekim izvorima Sloveni su se već u VI veku podelili na tri velike grupe: Venedi (Visla), Anti (Dnjepar) i Sloveni ili Sklavini (Dunav). Većina istoričara smatra seobu plemena Anta i Sklavina početkom formiranja odvojenih slovenskih naroda a samim time i ukrajinskog naroda. Poslednje velike seobe naroda na prostoru Ukrajine bile su one Bugara i Mađara, ali u to vreme već je bila ustoličena jedna od najvećih i najmoćnijih evropskih država – Kijevska Rusija. [uredi] Administrativna podela Politička mapa Ukrajine Ukrajina je podeljena na 24 administrativne jedinice koje se nazivaju oblastima, jednu autonomnu republiku i dva grada sa posebnim statusom. Oblasti se dele na manje jedinice koje se nazivaju rajonima. Većina ukrajinskih se oblasti naziva prema oblasnom središtu (npr. Lavovska oblast). Uz to, još se tradicionalno na koren reči oblasnog središta dodaje sufiks –ščin- i na taj način su nastali tradicionalni nazivi poput Odeščina, Kijevščina. Jedino se Volinjska i Zakarpatska oblast sa središtima u Lucku i Užgorodu ne pridržavaju tog korena. Kijev kao glavni grad je administrativno zasebna jedinica koja je ujedno i središte istoimene oblasti. Uz njega, još je Sevastopolj grad sa posebnim statusom. Oblasno središte je najčešće najveći i najrazvijeniji grad u regiji. [uredi] Autonomna Republika Krim Autonomna Republika Krim (ukr. Автономна Республіка Крим, rus. Автономная Республика Крым), nekada pod imenom Krimska oblast Ukrajinske SSR, geografski je smeštena na krimskom poluostrvu na jugu Ukrajine. Glavni grad AR Krim je Simferopolj. [uredi] Popis ukrajinskih oblasti Oblast ukrajinski Tradicionalni naziv Središte Vinička oblast Вінницька область Вінниччина Vinica (Вінниця) Volinjska oblast Волинська область Волинь Luck (Луцьк) Dnjipropetrovska oblast Дніпропетровська область Дніпропетровщина Dnjepropetrovsk (Дніпропетровськ) Donječka oblast/Donbas Донецька область Донеччина/Донбас Donjeck (Донецьк) Žitomirska oblast Житомирська область Житомирщина Žitomir (Житомир) Zakarpatska oblast Закарпатська область Закарпаття Užgorod (Ужгород) Zarporoška oblast Запорізька область Запоріжжя Zaporožje (Запоріжжя) Ivano-Frankivska oblast Івано-Франківська область Івано-Франківщина Ivano-Frankivsk (Івано-Франківськ) Kijevska oblast Київська область Київщина Kijev (Київ) Kirovogradska oblast Кіровоградська область Кіровоградщина Kirovograd (Кіровоград) Luganska oblast Луганська область Луганщина Lugansk (Луганськ) Lavovska oblast Львівська область Львівщина Lavov (Львів) Mikolajivska oblast Миколаївська область Миколаївщина Mikolajiv (Миколаїв) Odeška oblast Одеська область Одещина Odesa (Одеса) Poltavska oblast Полтавська область Полтавщина Poltava (Полтава) Rivanjska oblast Рівненська область Рівненщина Rivne (Рівне) Sumska oblast Сумська область Сумщина Sumi (Суми) Ternopoljska oblast Тернопільська область Тернопільщина Ternopolj (Тернопіль) Harkovska oblast Харківська область Харківщина/Слобожанщина Harkov (Харків) Hersonska oblast Херсонська область Херсонщина Herson (Херсон) Hmeljnička oblast Хмельнитська область Хмельниччина Hmeljnickij (Хмельницький) Čerkaška oblast Черкаська область Черкащина Čerkasi (Черкаси) Černivačka oblast Чернівецька область Буковина Černivci (Чернівці) Černihivska oblast Чернігівська область Чернігівщина Černihiv (Чернігів) [uredi] Demografija Za više informacija pogledajte Demografija Ukrajine Demografska karta Ukrajine Etnički Ukrajinci sačinjavaju oko 77.8% sveukupnog stanovništva Ukrajine. Od nacionalnih manjina najbrojniji su Rusi 17.3% iza kojih slede Rusini (Zakarpatska oblast) oko 0.9%. Važno je napomenuti da službena ukrajinska vlast ne priznaje Rusine kao poseban narod, već kao deo ukrajinskog etnosa, a njihov rusinski jezik, ukrajinskim dijalektom. U Hrvatskoj i Srbiji (na prostoru AP Vojvodina), Rusini su priznati kao nacionalna manjina. Od ostalih manjina prisutni su Rumuni i Moldavci (0.8%), Belorusi (0.6%), Krimski Tatari (0.5%), Bugari (0.4%), Mađari, Poljaci (0.4%), Jevreji (0.3%) i Romi. [uredi] Jezik Za više informacija pogledajte Ukrajinski jezik Mapa rasprostranjenosti ukrajinskog jezika Službeni jezik u Ukrajini je ukrajinski, iako je znanje ruskog jezika veoma važno kako na kulturnom tako i na ekonomskom planu. Ukrajinski govori oko 55% dok ruski oko 45% stanovništva (oko 67,5% stanovnika smatra ukrajinski svojim materinjim jezikom, dok ruski smatra 29,6% stanovnika, prema popisu iz 2001). Književni ukrajinski se govori u zapadnoj Ukrajini, najviše u Lavovu. Ruski prevladava u središnjoj Ukrajini i u velikim gradovima (Kijev, Odesa), dok je suržik (mešavina ukrajinskog i ruskog, karakterističan po korištenju ukrajinske gramatike i fonetike i ruskog rečnika) rasprostranjen po ruralnim područjima i manjim gradovima. Istočna Ukrajina je pod snažnim ruskim uticajem i tamo sa visokim postotkom prevladava ruski jezik. Na Krimu, ukrajinski jezik je skoro odsutan, uprkos pokušajima njegovog uvođenja kao jedino dopuštenog jezika u administraciji, medijima i reklamiranju. Broj učenika koji se školuju na ruskom jeziku znatno je pao u poslednjih 10 godina (sa 41% na 24%). Ipak, mnoge ukrajinske gradske škole su de fakto ruskojezične, posebno na istoku i jugu zemlje. Ruski jezik i dalje ostaje jezikom međunarodnog sporazumevanja za velik broj Ukrajinaca i jezik koji je razumljiv širom Ukrajine. [uredi] Spoljašnje veze Sa drugih Vikimedijinih projekata : Viki putovanja Vas dodatno mogu informisati ako pratite link: Ukrajina Države u Evropi Suverene države Albanija • Andora • Austrija • Belgija • Belorusija • Bosna i Hercegovina • Bugarska • Vatikan • Gruzija1 • Grčka • Danska • Estonija • Irska • Island • Italija • Jermenija2 • Kazahstan1 • Kipar2 • Letonija • Litvanija • Lihtenštajn • Luksemburg • Mađarska • Malta • Moldavija • Monako • Nemačka • Norveška • Poljska • Portugal • Republika Makedonija • Rumunija • Rusija1 • San Marino • Slovačka • Slovenija • Srbija • Turska1 • Ujedinjeno Kraljevstvo • Ukrajina • Finska • Francuska • Holandija • Hrvatska • Crna Gora • Češka • Švajcarska • Švedska • Španija Zavisne teritorije Akrotiri i Dekelija2 • Gernzi • Gibraltar • Grenland3 • Jan Majen • Olandska Ostrva • Ostrvo Man • Svalbard • Farska Ostrva • Džersi Nepriznate zemlje Abhazija 4 • Južna Osetija 4 • Pridnjestrovlje • Nagorno-Karabah2 • Turska Republika Severni Kipar2 • Kosovo 4 Napomene: (1) Delom se nalaze u Aziji; (2) Nalaze se u Aziji, ali imaju društveno-političku povezanost sa Evropom; (3) Nalazi se u Severnoj Americi, ali ima društveno-političku povezanost sa Evropom; (4) nekoliko država priznalo nezavisnost, nije član Ujedinjenih nacija Države članice Zajednice nezavisnih država Azerbejdžan • Belorusija • Jermenija • Moldavija • Kazahstan • Kirgistan • Rusija • Tadžikistan • Uzbekistan • Ukrajina Pridružena članica: Turkmenistan Slovenske države i regioni Države Južnih Slovena Slovenija • Hrvatska • Bosna i Hercegovina • Srbija • Crna Gora • Makedonija • Bugarska Države Zapadnih Slovena Poljska • Češka • Slovačka Države Istočnih Slovena Rusija • Belorusija • Ukrajina • Pridnjestrovlje (1) Republike, autonomne pokrajine i druge samoupravne teritorije Republika Srpska • Federacija Bosne i Hercegovine • Distrikt Brčko • Vojvodina • Kosovo i Metohija • Krim Etno-geografski regioni Lužica • Bohemija • Moravska • Šleska • Kašubija • Karpatska Rutenija • Sandžak • Šopluk • Gora Napomene: (1) Pridnjestrovlje je faktički nezavisna međunarodno nepriznata država Države i regioni pravoslavnih naroda Suverene države Srbija • Crna Gora • Bosna i Hercegovina • Makedonija • Bugarska • Grčka • Kipar • Rumunija • Moldavija • Rusija • Belorusija • Ukrajina • Gruzija • Jermenija (1) • Etiopija (1) • Eritreja (1) Nepriznate države Pridnjestrovlje • Abhazija • Južna Osetija • Nagorno-Karabah (1) Republike, autonomne pokrajine i druge samoupravne teritorije Sveta Gora (Grčka) • Republika Srpska (Bosna i Hercegovina) • Distrikt Brčko (Bosna i Hercegovina) • Vojvodina (Srbija) • Gagauzija (Moldavija) • Krim (Ukrajina) • Karelija (Rusija) • Komi (Rusija) • Mordovija (Rusija) • Mari El (Rusija) • Udmurtija (Rusija) • Čuvašija (Rusija) • Severna Osetija-Alanija (Rusija) • Hakasija (Rusija) • Burjatija (Rusija) • Jakutija (Rusija) • Hantija-Mansija (Rusija) • Adžarija (Gruzija) • Region Amhara (Etiopija) • Region Tigraj (Etiopija) • Adis Abeba (Etiopija) • Region Oromija (Etiopija) • Region Benišangul-Gumuz (Etiopija) Napomene: (1) U Jermeniji, Nagorno-Karabahu, Etiopiji i Eritreji zastupljena je monofizitska varijanta pravoslavnog hrišćanstva koja ne prihvata dogme četvrtog vaseljenskog sabora iz 451. godine. Dobavljeno iz "http://sr.wikipedia.org/sr-el/%D0%A3%D0%BA%D1%80%D0%B0%D1%98%D0%B8%D0%BD%D0%B0" Kategorije stranica: Države u Evropi · Ukrajina · Istočna Evropa Skrivene kategorije: Članci kojima nedostaju izvori · Izabrani članci na an.viki · Izabrani članci na es.viki · Izabrani članci na hr.viki

