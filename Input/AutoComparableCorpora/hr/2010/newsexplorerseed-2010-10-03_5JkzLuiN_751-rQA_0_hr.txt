Eksplozije dvaju automobila-bombi ubile su osam osoba u glavnome gradu na dan neovisnosti i blizu mjesta proslave te pokazale da polustoljetna sloboda od kolonijalizma nije donijela mir i sigurnost naftom bogatoj afričkoj državi. U eksploziji je ubijeno osam osoba (Foto: AP) 'Dva automobila-bombe eksplodirala su i potvrđena je pogibija osam osoba', rekao je Jimoh Moshood, policijski glasnogovornik u Abuji. Dvije eksplozije uništile su još tri automobila, a dogodile su se sat vremena pošto je Pokret za oslobođenje delte Nigera (MEND), najveća nigerijska pobunjenička milicija, najavio taj napad. Proslave u povodu 50. obljetnice neovisnosti Nigerije nastavile su se prema rasporedu s vojnom glazbom, dječjim plesnim skupinama i vojnim vježbama. MEND želi spriječiti odljev novca iz delte Nigera, osiromašenog područja koje je pritom najveći afrički proizvođač nafte i plina. Dosad su ti pobunjenici uglavnom ciljali naftne pogone i otimali strane državljane zaposlene u inozemnim naftnim kompanijama, a napadom u petak pokazali su da mogu izvesti i šire terorističke operacije. Proslave o 50. obljetnici stjecanja neovisnosti za 140 milijuna ljudi bila su prigoda da razmisle o neispunjenim snovima jer su se u Nigeriji u pola stoljeća nizale brutalne vojne diktature, rasipale milijarda dolara naftnih prihoda i vodio građanski rat krajem 60-ih s milijun mrtvih. >> Nigerija: Desetine mrtvih u sudaru i eksploziji Postkolonijalno doba donijelo je 'izgubljenu generaciju', sažeo je tragediju te afričke zemlje nigerijski književnik, prvi afrički nobelovac Wole Soyinka i optužio sva vodstva da su iznevjerila naciju vodeći je "korak naprijed, pa deset unatrag". (Hina) Vijesti / Svijet Crna Gora: Istekao rok za 'posao stoljeća' 11.12.2010 / 15:35 VIDEO: Čudom preživjeli strašan sudar 11.12.2010 / 11:01 Amerikanci testirali top koji ispaljuje projektil brzinom... 11.12.2010 / 10:41 Preživjela pad s 12. kata pa optužena za pokušaj samouboj... 11.12.2010 / 08:15 Richard Holbrooke završio u bolnici 11.12.2010 / 07:27 Skulptura stara 4.400 godina prodana za 16,8 milijuna dolara 10.12.2010 / 22:22 Podijeli Pošalji komentar

