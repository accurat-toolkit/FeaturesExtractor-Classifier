Najmanje 34 ljudi je ubijeno, a desetine su ranjene u dvjema eksplozijama koje su odjeknule u ponedjeljak rano ujutro na dvjema postajama podzemne željeznice u središtu Moskve, a vlasti sumnjaju u terorističi napad. Agencija RIA novosti prenosi da je državno odvjetništvo otvorilo istragu za terorizam, a ruski mediji javljaju o napadačima samoubojicama. Prva eksplozija dogodila se oko 8 sati po lokalnom vremenu na metro postaji LubYanka, pri čemu su ubijene najmanje 22 osoba, a 11 je ranjeno, prenosi agencija RIA iz službenih izvora. Druga eksplozija dogodila se 45 minuta kasnije u obližnjoj metro postaji Park Kulturi, i u njoj je poginulo najmanje 12 ljudi, navodi RIA. Ozlijeđeni su evakuirani helikopterom. Središte Moskve je u potpunom zastoju. Agencija Itar-Tass je nešto ranije izvijestila da je na postaji Lubjanka ubijeno 25 osoba, citirajući glasnogovornicu ruskog ministarstva za izvanredne situacije Irinu Andrianovu. "Četrnaest osoba je ubijeno u vlaku, a 11 na platformi", rekla je Andrianova. Prema podacima policije, u oba je napada ranjeno najmanje 18 osoba, prenose ruske mediji. Posljednji teroristički napad u moskovskoj podzemnoj željeznici dogodio se u veljači 2004. kad je čečenski napadač samoubojica raznio sebe i još 40 putnika. Zaposlenik RIA Novosti koji je bio u vlaku, kazao je da se eksplozija dogodila u tunelu između Lubjanke i postaje Okhotni Rjad. Drugi zaposlenik RIA Novosti, koji je bio na platformi postaje Park Kultury u vrijeme druge eksplozije, opisao je da je veliki broj ljudi ozlijeđen. "Svugdje je bio dim... ljudi su evakuirani", kazao je Postaja Lubjanka smještena je odmah do sjedišta Ruske savezne službe sigurnosti (FSB). (hina/metro-portal)

