Autor: Antonija Handabaka Objavljeno: 13.08.2010 Glasnogovornici: Dvojica njih prate strane medije i reagiraju svojim priopćenjima, a sami talibani tiskaju dva dnevna lista i nekoliko magazina WASHINGTON - Talibanski glasnogovornici objavili su žestoki demanti nakon što je na naslovnici američkog magazina Time od 9. kolovoza objavljena fotografija 18-godišnje Afganistanke Aiše kojoj su odsječeni nos i uši, a za monstruozan čin okrivljeni talibani. VEZANE VIJESTI Vijesti Djelotvorna propaganda Time laže kad tvrdi da smo mi odgovorni za sakaćenje djevojke i pokušava se dodvoriti američkoj vlasti. Oštro osuđujemo taj barbarski, nehumani čin koji je protivan islamu - prenijela je talibansko internetsko priopćenje agencija AFP. Da propaganda može biti djelotvornije oružje od bombi, talibani su shvatili nakon što su svrgnuti s vlasti u Afganistanu 2001. godine. Iste one skupine koje su nekada zabranjivale televiziju danas naveliko distribuiraju DVD-ove s uništenim selima i civilnim žrtvama stranih vojnika, a novinarima redovito šalju priopćenja. Izdaju novine na brojnim jezicima i dijalektima, a nedavno su, piše talijanska La Stampa, napravili prve korake i na Facebooku. Sofisticirana mašinerija Talibansku medijsku jedinicu osnovao je 2002. ministar kulture i informiranja iz vremena talibanskog režima. PR mašinerija postala je sofisticiranija i agresivnija 2004., zahvaljujući Ustadu Muhamedu Jasiru, ideologu i članu talibanske vlade, te muftiji Latifullahu Hakimiju, prvom pravom glasnogovorniku talibanskog pokreta. Dvije zone Otada između Zapada i talibana bjesni i medijski rat. Afganistan je podijeljen na dvije propagandne zone s dva glasnogovornika: jedan za jug i zapad, drugi za sjever i istok zemlje. Kari Jusuf i Zabdžullah Mudžahid prate strane medije i žestoko reagiraju na slučajeve kao što je Aiša. Demanti priče o djevojci unakaženoj nakon bijega od supruga zlostavljača objavljen je na paštunskom, dariju, urduu, arapskom i engleskom. Talibani izdaju dva dnevnika i nekoliko magazina. Dijele video i audio materijale te letke namijenjene diskreditiranju zapadnjačkih trupa, a sve se češće koriste i internetskih siteovi poput Facebooka i YouTubea, što je prije bilo nezamislivo. Broj preporuka: 6 Objavi na Facebooku Više o... FACEBOOK KOMENTARI

