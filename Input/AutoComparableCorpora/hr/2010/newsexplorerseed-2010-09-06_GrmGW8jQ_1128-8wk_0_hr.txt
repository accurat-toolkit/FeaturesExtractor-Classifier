02. 09. 2010. Rudari u Čileu / 24sata.info 24SI - Porodicama zarobljenih rudara laknulo je nakon što su u utorak dobili novu video poruku svojih najmilijih koji su zatvoreni 700 metara pod zemljinom površinom. Na snimci se vidi da su rudari u čistoj odjeći, obrijani i raspjevani. Pjevali su čileanske pjesme, mahali zastavom i u dobrom raspoloženju čitali poruke članova svojih porodica. Zarobljenim Čileancima koji bi pod zemljom mogli ostati sve do Božića psihološku pomoć pružit će i urugvajski ragbijaši koji su u Andama preživljavali 72 dana jedući tijela svojih mrtvih kolega. Četiri ragbijaša dva i pol mjeseca proveli su u Andama nakon što im se na tom području 1972. godine srušio avion. Prema istom je događaju snimljen i kultni film "Preživjeli". Njihov dolazak u Čile očekuje se večeras. Zarobljenim rudarima pomažu i NASA-ini stručnjaci koji su im savjetovali da ne piju alkohol i ne puše, već da se nastoje strogo držati rasporeda spavanja te raditi na održavanju optimizma. Naime, mnogi zarobljeni rudari prolaze pravu alkoholnu krizu pod zemljom te nerijetko u razgovorima sa porodicama traže da im se pošalje alkohol. U prevladavanju alkoholne krize konzumiraju folnu kiselinu. Radovi na kopanju jame putem koje bi se rudari izvukli van u punom su jeku. Rudari se pod zemljom nalaze već četiri sedmice, tačnije od 5. avgusta kada se srušio ulaz u rudnik San Jose. (24sata.info) Objavio/la haler u 18:12, 0 komentar(a), print, #

