Kinesko Ministarstvo vanjskih poslova objavilo je priopćenje u kojem se osuđuje dodjela nagrade Liuu kao blasfemija za samu nagradu i tvrdi da je u suprotnosti s njenim načelima Foto: ASSOCIATED PRESS Prodemokratski prosvjednici traže oslobađanje Liuu Xiaoboa tijekom prosvjeda u Hong Kongu 8. listopada Ovogodišnji dobitnik Nobelove nagrade za mir Liu Xiaobo nagrađen je za "svoju dugogodišnju i nenasilnu borbu za temeljna ljudska prava u Kini". Norveški odbor za Nobelovu nagradu u svom je priopćenju istaknuo kako odavno vjeruje da postoji tijesna veza između ljudskih prava i mira. Šaputalo se danima da bi ovaj kineski disident mogao biti ovogodišnji dobitnik, tako da jučerašnje priopćenje iz Osla nije predstavljalo posebno iznenađenje. Thorbjoern Jagland predsjedatelj je Norveškog odbora za Nobelovu nagradu. "Norveški odbor za Nobelovu nagradu odlučio je da nagradu za 2010. godinu dodjeli Liuu Xiaobou za njegovu dugotrajnu i nenasilnu borbu za ljudska prava u Kini". A ta bitka trajala je desetljećima. Liu je strpan u zatvor nakon prosvjeda na Trgu Tiananmen 1989. godine, a trenutno ovaj prodemokratski aktivist izdržava jedanaestogodišnju zatvorsku kaznu na koju je osuđen prošle godine zbog subverzivnog djelovanja. Corrina-Barbara Francis stručnjak je za Kinu pri organizaciji za ljudska prava Amnesty International. Ona kaže da dobivanje ove nagrade ima veliko značenje. "Nadamo se da će ovo biti poruka ne samo kineskoj vladi kako su ovakvi pojedinci cijenjeni od strane međunarodne zajednice, ali isto tako i poruka međunarodnoj zajednici da mora učiniti više da zaštiti takve pojedince". Kinesko Ministarstvo vanjskih poslova objavilo je priopćenje u kojem se osuđuje dodjela nagrade Liuu kao blasfemija za samu nagradu i tvrdi da je u suprotnosti s njenim načelima. Kina je blokirala TV i internetske vijesti o dodjeli nagrade, kao i tekst poruke koje su sadržavale Liuovo ime na kineskom pismu. Gospođa Francis bi željela se druge zemlje suprotstave Kini i budu kritične zbog ovakve cenzure. Dodala je kako se mnogi protive tome zbog kineskog ekonomskog i diplomatskog utjecaja. Ona je dodala da kineski položaj u svijetu znači da mora popraviti i svoje poštovanje ljudskih prava. "Kina je globalna sila u razvoju, ako ne i razvijena sila, a s time dolaze i odgovornosti ne samo prema svojim vlastitim građanima već i prema međunarodnoj zajednici". Tom Porteous iz Human Rights Watcha kaže da dodjela nagrade Liuu šalje potpuno drugačiju poruku od one prošle godine kad je nagrada dodijeljena predsjedniku Obami. "Prošlogodišnji izbor je bio zanimljiv, bio je kontroverzan, ove godine je opet kontroverzan. Mislim da će to na jedan praktični način dovesti kinesku vladu u jedan težak položaj u odnosu na unutarnju situaciju u zemlji". Gospodin Liu se pridružio brojnim drugim uglednim disidentima koji su dobili Nobelovu nagradu za mir, kao što je bivši češki predsjednik i dramatičar Vaclav Havel i pokojni ruski fizičar i borac za ljudska prava Andrej Saharov. Inače Liu je prva osoba koja je dobila nagradu dok se nalazi u zatvoru, iako su i neki drugi dobitnici bili u kućnom pritvoru ili u zatvoru neposredno prije primanja nagrade. Ne očekuje se da će Liu biti u mogućnosti putovati u Oslo na dodjelu nagrade osobno, a u ovom trenutku nije jasno hoće li kineske vlasti dopustiti njegovoj supruzi da putuje na dodjelu.

