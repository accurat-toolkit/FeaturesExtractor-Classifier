Njemačka policija je 20. januara izvšila masovne racije i pretrese u džamijama i muslimanskim kućama širom Njemačke. Kompjuteri, CD-ovi i knjige su oduzete. Racije su izvršene na 30 lokacija u Baden-Wurtenbergu, Bavariji, Berlinu, Hesseu, Donjoj Saksoniji, Sjevernoj Rine-Vestfaliji i Saksoniji. Njemačke vlasti su navele da su autori oduzetih materijala pozivali na nasilje prema ženama. Oduzeti materijali uključuju prvenstveno sve prijevode na njemački knjige pod nazivom "Žena pod zaštitom islama", koja je proglašena "diskriminatorskom i ekstremističkom" od strane njemačkih vlasti. Prema pisanjima novina Braunschweiger Zeitung, policija je objasnila svoje antimuslimanske napade stavom "federalne agencije za, po omladinu, štetne medije" koji datira još od 30. januara 2009, da bi njemački prijevod knjige "Žena pod zaštitom Islama", koja je prvo objavljena u Saudijskoj Arabiji, trebao biti stavljen na listu neodgovarajuće literature. Zašto islamske knjige toliko zabrinjavaju neislamsku policiju, policija nije željela da objašnjava. Njemačka policija je čula o ovoj knjizi, kako su rekli, kada su slušali islamskog daiju Pjera Fogela (zvanog Ebu Hamza) u ljeto 2009. Tako da su racije izvršene i u stanovima Ebu Hamze i još dvojice islamskih daija. Sada policija, kako su rekli, ne zna kako da život muslimana učini još težim i koje optužbe da donesu protiv njih, s obzirom da prema njemačkom zakonu muslimani nisu počinili nikakav zločin u ovom slučaju. Antiislamske akcije od strane vlasti u Njemačkoj u svojoj pozadini imaju izjave francuskog predsjednika Sarkozija da u zemlji zabrani muslimankama da nose nikabe (burke). Kao što je poznato, prije nego je "prosvjećenost" došla u Europu, šalovi su bili obavezni za svaku kršćanku u svakoj kršćanskoj zemlji, uključujući Francusku. Sarkozi ima priliku da lično to vidi ako posjeti kršćanske crkve u Francuskoj. Ondje on može da vidi ikone i statue Djevice Marije i kršćanskih ženskih svetaca koje nose obavezni šal. Prethodno, antiislamski referendum za zabranu gradnje minareta je održan u Švicarskoj. Odjel za nadzor Kavkaz centar 6. safer 1431. h.g. 21. januar 2010. Newer news items: Older news items: >

