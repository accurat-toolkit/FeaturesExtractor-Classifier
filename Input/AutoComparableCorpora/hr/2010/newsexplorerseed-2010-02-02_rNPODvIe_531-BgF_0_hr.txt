"Takva prodaja pridonosi održavanju sigurnosti i stabilnosti s obje strane Tajvanskog tjesnaca", izjavila je glasnogovornica State Departmenta, Laura Tischler, prenose američke TV postaje. Među oružanim sustavima koje je Pentagon u petak predložio za prodaju Tajvanu je 114 raketa Patriot vrijednih 2,81 milijardi dolara, 60 helikoptera Blackhawk po cijeni od 3,1 milijarde dolara, 60 kompleta komunikacijske opreme za 340 milijuna dolara, dva minolovca klase Osprey vrijedna 105 milijuna dolara i 12 protubrodskih projektila Harpoon AGM-84 za 37 milijuna dolara. Peking je najavio niz mjera u znak prosvjeda protiv najavljene prodaje američkog oružja Tajvanu, ukupne vrijednosti 6,4 milijarde dolara. Među tim je mjerama je suspenzija vojne razmjene s SAD-om, što je Peking učinio i kod posljednje američke isporuke oružja Tajvanu u listopadu 2008. No, ovoga puta Peking prijeti i dodatnim mjerama, poput sankcija američkim tvrtkama koje prodaju oružje Tajvanu. Za sada nije poznato o kakvim će se sankcijama raditi u praksi, jer je američkim tvrtkama zabranjena prodaja oružja Kini prema embargu koji je SAD uveo 1989., nakon što je komunistički režim u krvi ugušio prodemokratske prosvjede studenata na trgu Tiananmen. Kina je također zaprijetila prekidom suradnje u nizu međunarodnih i regionalnih pitanja koji su ključni za Washington, kao što su napori za zaustavljanje nuklearnih programa Sjeverne Koreje i Irana, te rješavanje trgovinskih problema. SAD bi Tajvanu prodao 114 raketa Patriot vrijednih 2,81 milijardi dolara, 60 helikoptera Blackhawk po cijeni od 3,1 milijarde dolara, 60 kompleta komunikacijske opreme za 340 milijuna dolara, dva minolovca klase Osprey vrijedna 105 milijuna dolara i 12 protubrodskih projektila Harpoon AGM-84 za 37 milijuna dolara. Kina smatra Tajvan odmetnutom pokrajinom koja treba biti pripojena matici zemlji, ako je nužno i silom.U izvješću koje je Pentagon podnio Kongresu, ističe se da je Kina "sposobna za sve složenije vojne akcija protiv Tajvana", te da je u rujnu 2008. u garnizonima nasuprot Tajvana imala razmještenih 1.150 raketa kratkog dometa na mobilnim lanserima, prema 790 krajem 2005. Ono s čime Peking trenutačno može biti zadovoljan, jest da Pentagon nije uključio prodaju 66 lovaca F-16 C/D, ali to ne znači da je Obamina administracija odbila zahtjev Tajvana za naprednim lovcima koji bi trebali zamijeniti njegovo vremešno zrakoplovstvo, ocjenjuje u subotu The Washington Post.Pentagon već izrađuje izvješće o ravnoteži zračnih snaga između Kine i Tajvana, koje može poslužiti kao poticaj za odluku o prodaji F-16. Oružani sustav koji će biti posebno bolan za Kineze, je prodaja 60 helikoptera Blackhawk, ističe Post. SAD je sredinom 1980-ih prodao Kini 24 Blackhawka, no Kina ima probleme s njihovim održavanjem u uporabnom stanju, zbog američkog embarga na oružje iz 1989.Nakon katastrofalnog potresa u pokrajini Sichuan 2008., Kina je zatražila mogućnost da kupi rezervne dijelove, tvrdeći da treba helikoptere za spašavanje ozlijeđenih, no Washington je taj zahtjev odbio. (hina/metro-portal)

