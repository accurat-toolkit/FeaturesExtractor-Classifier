Operacija tehničara i inženjera britanskog naftnog koncerna BP da na dubini od 1500 metara zaustavi nekontrolirano isticanje nafte u more Meksičkog zaljeva u prvom pokušaju nije uspjela. Namjera je bila da se nad izvor postavi velika čelična konstrukcija u obliku kupole, neki je nazivaju i piramidom, u koju bi se nafta sakupljala. Iz tog "zvona" nafta je trebala biti isisavana na površinu, gdje bi se pretovarivala u tankere i odvozila u rafinerije. Bildunterschrift: Großansicht des Bildes mit der Bildunterschrift: Početak puta dugog 18 sati Operacija je prekinuta zbog tehničkih problema. Na dubini oceana od 1500 metara vlada temperatura blizu nule. Pod velikim pritiskom te uslijed hladnoće na konstrukciji kupole, s unutrašnje strane, su se formirali veliki kristali mješavine mora i nafte. Oni su začepili otvore i ventile te na taj način sprečavaju planirano isisavanje nafte. Traže se nova rješenja Kupola, visoka 13 metara i teška oko 100 tona, na dno je spuštena na čeličnim sajlama sa specijalnog broda koji se još uvijek nalazi na poziciji iznad izvora. Budući da je prvi pokušaj natkrivanja i zatvaranja izvora bio neuspješan, kupola je pomaknuta malu u stranu i trenutno se nalazi oko 200 metara udaljena od izvora. Bildunterschrift: Očajnička borba protiv ekološke katastrofe Odgovorni menadžer BP-a Doug Suttles ipak ne želi govoriti o neuspjehu akcije. "Mislim da je prerano govoriti kako je operacija propala. Mi sada trebamo dva dana da pokušamo pronaći neko novo rješenje." Stručnjaci sada pokušavaju pronaći načina da spriječe nastajanje kristala. Jedna je mogućnost zagrijavanjem. To bi praktično značilo da se čitava kupola nekako mora zagrijati, nekom vrstom podvodne peći. Druga je mogućnost korištenjem etanola. Operacija srca na dnu oceana Na dubini od 1500 metara kristali koji nastaju izgledaju kao blato. Oni se gomilaju na vrhu kupole i ne samo da onemogućavaju isisavanje nafte, već i čitavu konstrukciju čine nestabilnom - kupola počinje plivati. Ovo je prvi puta uopće da se ovakav operacija pokušala realizirati na tolikoj dubini. Brojni stručnjaci su od samog početka upozoravali da bi tu moglo doći do velikih problema. Bildunterschrift: Großansicht des Bildes mit der Bildunterschrift: Lijepo izgleda, ali je smrtonosna - naftna mlja u Meksičkom zaljevu Prvobitni plan je predviđao da se sa ispumpavanjem nafte prikupljene u kupoli započne već počekom ovog tjedna. Trenutno još uvijek u more iz izvora na dnu ističe najmanje 700 tona sirove nafte - dnevno. Čelična kupola je velika kao četverokatnica i navodi se uz pomoć šest malih robotskih podmornica. Samo je spuštanje kupole na dno trajalo 18 sati. Još prije početka akcije je Lamar McKay, šef BP-Amerike izjavio: "To je kao da na 5000 stopa dubine izvodite operaciju na otvorenom srcu, uz pomoć mini-podmornica kojima upravljaju roboti." Ekološka katastrofa U međuvremenu su američke vlasti proširile zabranu ribolova pred obalom Louisiane. Trenutno je angažirano oko 10.000 pomagača koji pokušavaju spriječiti da nafte dospije do ekološki vrlo osjetljive obale u delti Mississippija. Kao jedna od mjera obrane se pokušava zapaliti tanak naftni sloj koji pliva poršinom mora. Bildunterschrift: Najprije je došlo do eksplozije, potom do požara platforme "Deepwater Horizon", a potom do njenog potonuća Istovremeno se prema riječima BP-ovog menadžera Douga Suttlesa nastavljaju napori da se alternativnim rješenjima zaustavi isticanje nafte. Tako se primjerice planira u blizini sadašnjeg glavnog izvora izbušiti nova rupa, iz koje bi nafta kontrolirano bila crpljena i pumpana na brodove na površini. Time se želi smanjiti pritisak nafte na postojeću bušotinu. Naftna platforma "Deepwater Horizon" je eksplodirala i potonula 20. travnja iz zasada još nepoznatih razloga. Prošlog tjedna je naftna mrlja po prvi puta dospjela do jedno nenaseljenog otoka pred obalom Louisiane. Autor: dpa/ap/za Odg. ur.: A. Šubić

