Na svečanosti za ovogodišnji izbor za najbolju hrvatsku novinsku fotografiju u hotelu Antunović završio je ovogodišnji projekt koji je prije sedam godina pokrenuo Zbor fotoreportera, a osim natječaja za izbor najbolje hrvatske novinske fotografije, projekt obuhvaća i putujuću izložbu fotografija u desetak hrvatskih gradova te prateću fotomonografiju. Ove godine, najbolja hrvatska novinska fotografija birala se u sedam kategorija: Događaj, Svakodnevni život, Reportaža ili kolekcija, Zabava i umjetnost, Portret, Sport te Okoliš. Tijekom perioda od 1. do 28. veljače, koliko je trajao natječaj, prijavilo se 120 fotoreportera iz novinskih redakcija diljem Hrvatske, sa 2 201 radom. Odluku o najboljim fotografijama po kategorijama je donio poseban Međunarodni strukovni žiri kojeg su činili: Andrew Testa, dokumentarni fotograf New York Timesa, Guardiana i Observera te višestruki dobitnik World Press Photo nagrada, g. Marko Drobnjaković, fotoreporter Associated Pressa te g. Nikola Šolić, fotoreporter Reutersa. Pobjedničke fotografije su: Investigation Davora Javorovića iz Pixsella (kategorija Događaj) Ante Tešija Željka Hladike iz Pixsella (kategorija Svakodnevni život) Zvjezdarnice Saše Kosanovića (kategorija Reportaža/kolekcija) Manekenka Antonija Bronića iz Pixsella (kategorija Zabava i umjetnost) Ralphe Armstrong autora Mladena Pobija (kategorija Portret) Majdandžić auotra Miroslava Kiša iz Cropixa (kategorija Sport) Izlov tune autora Jure Miškovića iz Cropixa (kategorija Okoliš). Između pobjedničkih fotografija, novinskom fotografijom godine proglašena je Manekenka autora Antonija Bronića. Natječaju su mogli pristupiti svi hrvatski profesionalni fotoreporteri. Sve pojedinačne fotografije su morale biti snimljene u 2009. godini u Republici Hrvatskoj, dok je u reportažama ili kolekcijama barem jedna fotografija morala biti snimljena u protekloj godini. Prilikom odabira najboljih fotografija, žiri nije imao uvid u imena autora kao niti u imena redakcija ili agencija u kojima autori fotografija rade. Pobjednici natječaja u kategorijama nagrađeni su novčanim iznosima od 5.000 kn netto, dok je autor fotografije godine nagrađen sa dodatnih 2.500 kn netto. Sponzori izbora najbolje hrvatske novinske fotografije su: Pliva, Večernji list, NCL Media Grupa, Jana, Novi list, Pixsell, Hrvatska pošta te Školska knjiga. Turneja izložbi fotografija započet će 22. travnja u prostorijama Hrvatske pošte u Jurišićevoj ulici u Zagrebu. Izbor 100 najboljih fotografija iz 2009.g. možete vidjeti na http://www.fotoreporteri.hr/. Foto: D. Javorović Tagovi: Komentari (1) Ivana dgo kaze: ... Čestitke Davore, zasluženo definitivno! Travanj 05, 2010 Glasova: +0 Napišite komentar

