Sve je počelo posljednjim izdanjem njemačkog magazina Focus od ponedjeljka 22. veljače. Na naslovnoj stranici je prikazana grčka božica Afrodita koja pokazuje ispruženi srednji prst, pod slikom stoji: "Prevaranti u euro-obitelji". Na to je dan kasnije odgovorio grčki dnevni list „Eleftheros Typos“ objavivši jednu fotomontažu na kojoj je prikazana božica pobjede Viktorija na Stupu pobjede (Siegessäule) u Berlinu kako u ruci drži kukasti križ. Ispod slike piše: "Financijski nacizam ugrožava Europu." U međuvremenu prijeti opasnost da se to malo medijsko prepucavanje pretvori u politički spor. U međuvremenu je predsjednik grčkog parlamenta Petsalnikos na razgovor bio pozvao njemačkog veleposlanika i potužio mu se da "njemački mediji reagiraju histerično". Jednako kao velika većina njegovih sunarodnjaka on smatra da je nedopustivo cijelu jednu naciju paušalno nazvati prevarantima. Bildunterschrift: "Prevaranti u euro-obitelji" Kada emocije 'prokuhaju' Njegovo mišljenje dijeli i Vasiliki Georiadou, profesorica političkih znanosti na Panteon-sveučilištu u Ateni. Ona je ogorčena zbog naslovnice njemačkog magazina: "Fokus je prešao sve granice. Naslovnica je estetski promašaj i što je još gore - Grcima se na dušu stavlja kolektivna krivnja za stanje privrede. Pripadam krugu ljudi koji vrijedno i marljivo rade i uredno plaćam svoj porez. Zašto bih ja bila "prevarant u euro-porodici"? Isto tako mi smeta kad se Nijemcima predbacuje kolektivna krivnja. Pa i oni sami ju odbacuju za zločine iz Drugog svjetskog rata. I to s pravom." Ova profesorica je već uputila protestno pismo redakciji lista "Fokus", ali smatra da je ipak pretjerano zbog ovog slučaja pozivati na razgovor njemačkog veleposlanika. Njezino objašnjenje takve reakcije: u jeku privredne krize emocije vrlo brzo "prokuhaju". Bildunterschrift: Großansicht des Bildes mit der Bildunterschrift: Strah od velikih "rezanja" - demonstracije u Ateni "Uvijek kada se u Grčkoj širi kriza i osjećaj nesigurnosti, dolazi do ovakvih pretjeranih reakcija. Upravo zbog nesigurnosti mnogi Grci prihvaćaju mogućnost da će im plaće biti smanjene. Tu malo pomaže to što ostatak Europe Grčku izlaže kritikama. Bilo bi puno korisnije kada bi nam mogli pomoći." Traže se reparacije za Drugi svjetski rat U Grčkoj javnosti su reakcije na ekstremni naslov u listu "Fokus" različite. Tako primjerice grčki dnevni list "Kathimerini" smatra da to ne bi smio biti povod za populizam. Potpuno drugačije razmišljaju na popularnoj TV-postaji "Alter". Tamo su odmah organizirali četverosatni "talk-show" o grčkim zahtjevima za ratne reparacije od Njemačke. U međuvremenu čak i oporbeni političari u Grčkoj traže da se Njemačkoj odmah uputi zahtjev za isplatu odštete zbog zločina i šteta nanesenih tijekom Drugog svjetskog rata. Čak je i zamjenik premijera Pangalos upozorio kako je Grčka bila okupirana od strane Njemačke. Bildunterschrift: Čuju se zahtjevi za isplatom odštete Njemačke Grčkoj zbog zločina i šteta nanesenih tijekom Drugog svjetskog rata Vasiliki Georgiadou poziva na smirivanje strasti: "Ne smijemo iz ladice vaditi povijesne događaje svaki put kada dođe do nesuglasica između Njemačke i Grčke. Postoje političari i postoje sudovi koji mogu jednom zauvijek odlučiti postoje li uopće opravdani zahtjevi za reparaciju ili ne." U ovom trenutku Grčka međutim ima brige potpuno drugačije prirode. Sredinom ožujka Vlada mora podnijeti izvještaj Europskoj komisiji i dokazati da su mjere koje se poduzimaju kako bi se smanjio minus u državnoj blagajni učinkovite. U suprotnom prijete nove, radikalnije mjere štednje, a tada će o Vladi u Ateni loše pisati čak i domaći mediji. Autor: Janis Papadimitriou / Z. Arbutina Odg. urednik: Anto Janković

