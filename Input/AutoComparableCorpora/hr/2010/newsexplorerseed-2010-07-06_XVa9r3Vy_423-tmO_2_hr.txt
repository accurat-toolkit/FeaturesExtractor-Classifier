Stotine britanskih policajaca, među kojima su i snajperisti, u okolini Rothburyja, gradića na sjeveru Velike Britanije, nastoje uhvatiti bivšeg zatvorenika koji je šest dana u bijegu nakon što je ustrijelio tri osobe. Policajci iz cijele Britanije stižu u Rothbury, odakle se vodi lov na čovjeka koji je objavio rat policiji. U tom lovu, među dosad najvećim u Britaniji, sudjeluju i snajperisti, oklopna vozila i stručnjaci za preživljavanje u divljini, a policija je saopštila da je savjet tražila i od vojske. Policijski yvaničnici su rekli da je Raoul Moat, 37-godišnji bodibilder i bivši izbacivač u klubovima, koji je krenuo osvetiti se policiji, prvi put zaprijetio i široj javnosti, ali nisu naveli pojedinosti. Moatov pohod počeo je u subotu ujutro, nedugo pošto je pušten iz zatvora u Gatesheadu, južno od Newcastlea, gdje je ubio Chrisa Browna (20), novoga mladića bivše djevojke Samanthe Stobbart, koju je ranio. Policija je saopštila da je nakon toga nekoliko kilometara od Newcastlea vatrenim oružjem teško ranio 42-godišnjeg policajca koji je sjedio u patrolnom automobilu. U mnogim porukama koje je ostavljao policiji Moat je poručio kako ga se ne moraju bojati građani, nego policija. Također je rekao kako ne namjerava stati dok ne umre. Lovili su me godinama, a sada je moj red, poručio je Moat. Policija je ponudila 10.000 funta nagrade za obavijest koja bi joj pomogla da uhapsi Moata, za kojeg sumnja da je naoružan barem jednom sačmaricom i da živi na zabačenome seoskom području koje, kako je rekla njegova bivša djevojka, "poznaje kao svoj dlan". PrethodniNaredni 09 juli/srpanj 2010 PrethodniNaredni 09 juli/srpanj 2010

