24SI - Dizalica je iz mora Meksičkog zaljev danas podigla protuerupcijski ventil izvora Macondo, ključni komad opreme koji 20. aprila nije obavio svoj posao i zatvorio izvor, čime je započela najgore mirnodopsko izlijevanje nafte u historiji. Izvlačenje 20 metara dugog i 300 tona teškog ventila sa dna trajalo je 29,5, a počelo je malo duže nakon što je on zamijenjen na dnu. Pet spratova dugi uređaj nije se mogao izvaditi odmah, jer su se na njemu stvorili kristali metana, koji su se potencijalno mogli zapaliti. Na brodu Helix Q4000, na koji je ventil smješten, bilo je 137 ljudi, među njima agenti FBI-a i istražitelji raznih agencija. Protuerupcijski ventil mogao bi biti ključni forenzički dokaz koji će pokazati zašto je došlo do cijela katastrofe. Radi se o uređaju koji bi u slučaju eksplozije trebao zatvoriti izvor, što ovaj ventil nije učinio. Istražitelji znaju da je eksploziju uzrokovalo mjehur metana koji je pobjegao iz izvora i popeo se kroz cijev za bušenje, ali ne znaju tačno kako je plin pobjegao. Isto tako ne znaju zašto se ventil nije aktivirao nakon eksplozije. Dosadašnja saslušanja nisu dala jasnu sliku o tome. Steve Newman, predsjednik firme Transocean, u čijem je vlasništvu bila platforma kojom je upravljao British Petroleum, rekao je tokom saslušanja da nema dokaza da sam uređaj nije proradio i naveo je da je uzrok možda bilo nakupljanje otpada nakon eksplozije. Nakon eksplozije u kojoj je poginulo 11 radnika, krenula je cijela katastrofa. Deepwater Horizon je potonuo dva dana kasnije, a u sljedeća četiri mjeseca je u zaljev iscurilo gotovo milion litara nafte. (24sata.info)

