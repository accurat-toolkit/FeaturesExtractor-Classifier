Nagradu vrijednu deset milijuna švedskih kruna ( 1,09 milijuna eura ) dobili su za dostignuća s područja povezivanja atoma ugljika sa složenim molekulama, odnosno za rad na takozvanom spoju kataliziranog paladija u organsku sintezu. „Njihova otkrića i rad u mnogočemu će poboljšati naš svakodnevni život“, stoji u obrazloženju Kraljevske švedske akademije za znanost u Stockholmu. Bildunterschrift: Großansicht des Bildes mit der Bildunterschrift: Katalizatori Imitacija postupaka iz prirode Trojici znanstvenika čiji će rad prvenstveno unaprijediti razvoj novih lijekova i novih vrsta materijala (prije svega plastike kakva se koristi primjerice u elektro industriji ), time je uspjelo nešto što priroda već odavno proizvodi sama od sebe: spoj atoma ugljika i organskih molekula koji je pak, ovisno o strukturi i složenosti, u stanju preuzeti i najkompleksnije zadaće. Ovakvi „spojevi“ se primjerice nalaze u moru, u algama, spužvama i u školjkama a njihova najveća tajna i potencijal leže u tome da se iz njih mogu „napraviti“ nove vrste lijekova, budući da je njihov prirodni sastav antibakterijski i antivirusni. Drugim riječima, trojica znanstvenika pronašla su, odnosno, otkrila način kako da se ovaj prirodni postupak prenese u laboratorij i da rezultat rada izvan mora bude jednak onom u prirodi. Bildunterschrift: Großansicht des Bildes mit der Bildunterschrift: Akira Suzuki, jedan od dobitnika, profesor na Sveučilištu Hokkaido u Japanu Bez prijave patenta Činjenica da su upravo oni ovogodišnji laureati Nobelove nagrade nije gotovo nikog iznenadila. Čak je i sam Ei-ichi- Negishi reagirao relativno opušteno izjavivši da „ su mnogi već unaprijed o tome šaputali tako da me vijest nije toliko iznenadila“. Ono što je na neki način iznenađujuće je da je spomenuti japanski znanstvenik izjavio da do sada ova otkrića nisu patentirana ni da ih oni ne namjeravaju prijaviti i zaštititi. „Naprotiv, nama je u interesu da naša otkrića ostanu dostupna što većem broju ljudi kako bi se povećala i njihova primjena ali i područja u kojima bi ona mogla koristiti“, rekao je Ei-ichi-Negishi. Autor: agencije / Ž.Telišman Odg.ured: Snježana Kobešćak

