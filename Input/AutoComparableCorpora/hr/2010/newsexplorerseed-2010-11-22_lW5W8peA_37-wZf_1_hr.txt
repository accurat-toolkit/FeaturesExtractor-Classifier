Na Googleovoj stranici objavljeno je da će kompanija zaposliti točno 2.076 osoba. Nova radna snaga trebala bi pomoći Googleu u jačanju pozicije na tržištu, posebno na razvoju Androida, internetskog oglašavanja i razvoju softvera. Većina radnih mjesta otvorena je za inženjere i djelatnike u prodaji, a otprilike polovica se odnosi na poslove u SAD-u, piše Reuters. No, oglašeno je i 50 mjesta za poslove u Kini, među njima i za event managera, javlja Reuters. Ako ipak mislite da imate šanse dobiti posao u Googleu, od koristi bi vam mogla biti ova pitanja koje navodi stranica Stumbleupon.com, a koja su postavljana kandidatima za posao. Dakle, dogurate li do razgovora u Googleu, bit ćete suočeni i s ovakvim pitanjima: 1. Imamo problem s kašnjenjem u Južnoafričkoj Republici. Dijagnosticirajte ga. 2. Zašto su poklopci šahtova okrugli? 3. Koliko je potrebno za sortiranje trilijun brojeva? Dajte procjenu. 4. Ako pogledate na sat koji pokazuje da je 3.15, koji je kut između male i velike kazaljke (odgovor nije nula)? 5. Koliko linija se može nacrtati u 2D tako da su jednako udaljene od tri nelinearne točke? 6. Koliko loptica za golf stane u školski autobus? 7. Smanjeni ste na veličinu novčića, a vaša masa je proporcionalno smanjena da zadrži vašu originalnu gustoću. Ubačeni ste u mikser. Za 60 sekundi oštrice će se pokrenuti. Što ćete učiniti? 8. Koliko podešivača klavira postoji na svijetu? 9. Mike ima 20 dolara više od Todda. Koliko svaki od njih ima ako zajedno imaju 21 dolar? 10. Kutijom bojica različitih boja dizajnirajte algoritam koji će pronaći duplikate bojica s istim bojama. Ako ste 'skužili' odgovore na ova pitanja, bravo za vas. Ako niste, obratite se svemogućem Googleu. Čini se da on uvijek pobjeđuje. Vezani članci: Mogu vam ukrasti e-mail adresu, a da uopće ne znate (21.11.2010.) Google objavio interaktivnu knjigu o internetu (19.11.2010.) Google mu platio 3,5 mil.$ da ne ode u Facebook (15.11.2010.) Google otpustio inženjera koji je razglasio povišice (11.11.2010.) Google pobrkao granice i umalo izazvao rat (13.11.2010.)

