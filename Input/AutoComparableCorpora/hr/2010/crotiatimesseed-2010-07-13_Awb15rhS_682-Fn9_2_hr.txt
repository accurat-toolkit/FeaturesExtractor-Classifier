Autor: Predrag Žukina Objavljeno: 10.07.2010 Baš u vrijeme odigravanja ‘bratskog’ četvrfinala teniskog Davis kupa i hrvatski su rukometaši za suparnika na sljedećem SP-u također dobili Srbe ZAGREB - Švedski gradovi Malmö i Lund bit će u siječnju 2011. domaćini skupini C SP-a u kojoj su Hrvatska, Srbija, Danska, Rumunjska, Alžir i Australija. Nova je to prilika za visoki plasman HR-vrste koja je aktualni svjetski i europski doprvak. VEZANE VIJESTI Vijesti Srbijanski je rukomet tijekom 90-ih godina prošlog stoljeća bio jači od hrvatskog. Upravo Švedska na Euru 2002. označila je zadnji čin te srbijanske dominacije nakon koje su Hrvati otišli na krov svijeta u Portugalu 2003. SRJ potopila Hrvatsku 34-22 A te 2002. u Švedskoj, u snijegom i ledom okovanom Jönkepingu, potop naše reprezentacije i posljednje 16. mjesto. Porazi od Francuske 27-29, od Njemačke 21-26 i najteži protiv Srbije (tada SRJ) 22-34. Katastrofa za izbronika Josipa Milkovića i njegove igrače. Jako je to zaboljelo i brojne hrvatske iseljenike u Švedskoj kojima su “komšije” iseljenici s druge strane “popile krv”. Sada je ipak Hrvatska favorit, nova prilika za revanš. Novi srbijanski selektor Veselin Vuković bio je jasan: - Za vrijeme ždrijeba sjedio sam pored Rumunja i Hrvata i gle! - zajedno smo u grupi. Zašto, pobogu, nisam sjeo pored Argentinca i Čileanca? U svakom slučaju, nezgodna skupina sa Srbijom, Danskom i Rumunjskom (Alžir i Australija) Červaru treba doslovno biti utjeha ako se komparira s onom u kojoj su svjetski prvaci Francuzi - sa Španjolskom i Njemačkom te s dvije najjače momčadi izvan Europe - Tunisom i Egiptom. ‘Srdačan doček’ u Srbiji 2012. Červar je, za razliku od Vukovića, bio oprezni optimist: - Srbi se opet dižu, kao i Rumunji. Slično je izjavio i Balić: - Danci i Srbi su odlični, kao i Rumunji. Zanimljivo, sljedeći Euro (2012.) odvija se u Srbiji. Bez obzira na ishod u Švedskoj, “pakleni kauboji” imat će “srdačan doček” i u obrani europskog zlata. Broj preporuka: 5 Objavi na Facebooku Više o... FACEBOOK KOMENTARI

