Otkada je počela pristupne pregovore u oktobru 2005, Turska je do sada otvorila samo 13 od 35 pristupnih poglavlja. Jedno vrijeme su pregovori Ankare i Brisela bili i suspendovani zbog odbijanja Turske da otvori svoje luke za Kipar, koji je članica EU. Francuska i Njemačka kažu da se ne protive napretku pregovora sa Turskom, ali i dodaju da bi oni trebalo da se vode sa „otvorenim ishodom", zalažući se pritom za tzv. „privilegovano partnerstvo" prije nego za punopravno članstvo. Bildunterschrift: Großansicht des Bildes mit der Bildunterschrift: Kancelarka Angela Merkel prilikom posjete Turskoj „Vjerujem da je tijesna veza EU sa muslimanskim svetom, pogotovo sa Turskom, u interesu svih nas. Na koji način će se to ostvariti, kroz privilegovano partnerstvo ili punopravno članstvo, oko toga se još razgovara", voli često da istakne kancelarka Angela Merkel. Britanski premijer zalaže se za Tursku I dok njemački ministar spoljnih poslova Gido Vestervele, pred svoju posjetu Turskoj, poručuje da ta zemlja bar u ovom trenutku nije spremna da se priključi EU, francuski predsednik Nikola Sarkozi je izričitiji: „Ja ne mislim da Turska ima svoje mjesto u EU. Po tom pitanju moje mišljenje se nije promijenilo." Nasuprot svojim francuskim i njemačkim partnerima, britanski premijer Dejvid Kameron založio se za ubrzanje pristupnih pregovora sa Turskom. Poslije razgovora sa turskim premijerom Redžepom Tajipom Erdoganom, Kameron je najavio da će ostati najjači zastupnik turskog prijema u EU, kao i da je to pitanje koje se njega vrlo tiče: Bildunterschrift: Großansicht des Bildes mit der Bildunterschrift: Zagovarač ulaska Turske u EU David Cameron „Kada pomislim na to šta je sve Turska učinila za odbranu Evrope, kao NATO saveznik, i šta sve čini danas u Avganistanu, rame uz rame sa evropskim saveznicima, onda me razljuti ovako frustrirajući progres Turske ka EU. Moje mišljenje je jasno. Ne smatram da je opravdano reći da Turska može biti čuvar, a ne i dio zajednice. Zajedno želim da utremo put Ankare ka Briselu." Istovremeno Kameron je pozvao Tursku da do kraja godine riješi kiparski konflikt, da popravi odnose sa Izraelom i da ubijedi Iran da obustavi svoj nuklearni program... Autor: Marina Maksimović Odg. urednik: Jasmina Rose

