Objavljivanje smjene je iznenadilo s obzirom da se Medvedev nalazi u posjetu Kini. Ali, Lužkov ga je doživio kao olakšanje, s obzirom na višetjedne prijepore s Kremljom. Zastupnik u ruskom parlamentu Ivan Novicki je iznenađen obrazloženjem smjene: „Formulacija je čudna, jer nije bilo nikakvih događaja koji bi mogli opravdati izbor riječi: nema nemira ni izvanrednog stanja ni nesreća.“ Bildunterschrift: Großansicht des Bildes mit der Bildunterschrift: Bračni par Jelena Baturina i Jurij Lužkov Lužkov je ruskom metropolom sa oko 14 milijuna stanovnika vladao 18 godina. Bio je treći najutjecajniji čovjek u državi, nakon predsjednika i premijera, poznat i u inozemstvu. Popularan unatoč manipulacijama Lužkov je Moskvom vladao autoritarno i samodopadno. Njegova supruga, građevinska poduzetnica Jelena Baturina postala je najbogatija žena Rusije zahvaljujući poslovima u gradu u kojem je njezin muž bio gradonačelnik. Ali, u posljednje vrijeme su mediji počeli razotkrivati Lužkovljeve manipulacije, što je pokazivalo da je izgubio naklonost Kremlja. Gradonačelnik nije uspijevao riješiti problem prometa u gradu, davao je rušiti arhitektonski vrijedne zgrade na mjestu kojih su građeni trgovinski centri i luksuzni stanovi. Kako je u Rusiji uobičajeno borba za vlast između Lužkova i Krmlja nije se odvijala otvoreno. Ali, Lužkov je očito došao u sukob s Kremljom iako je član Putinove stranke. Među pučanstvom je bio popularan, gradio je parkove i dječja igrališta, povećao mirovine. Ali, za vrijeme ljetošnjeg smoga u Moskvi ostao je na ljetovanju, zbog čega je osjetno izgubio popularnost. Autor: Esther Hartbrich / Anto Janković Odg. urednik: S. Matić

