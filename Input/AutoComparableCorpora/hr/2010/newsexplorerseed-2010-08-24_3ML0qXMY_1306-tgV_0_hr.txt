U novoj provokativnoj mjeri namjenjenoj da se suze palestinski horizonti i učvrsti izraelski stisak na okupiranim palestinskim teritorijama, Izrael je izdao nova vojna pravila i naređenja koja će omogućiti izraelskoj okupacijskoj armiji da deportiraju hiljade Palestinaca iz njihovih domova i mjesta stanovanja na Zapadnoj obali. Nova naređenja definiraju "ubačenim elementom" svakog Palestinca ili nepalestinca koji živi na Zapadnoj obali, ali ne nosi od Izraela izdanu i dobijenu identifikacijsku karticu, ili specijalnu dozvolu dobijenu od strane izraelske okupacijske armije. Na taj način, čak i Palestinac koji je rođen na Zapadnoj obali i koji je tu živio cijeli svoj život, ali ne posjeduje izraelske dokumente, će biti označen i viđen kao "ubačeni element" koji može u trenu da bude deportiran. Štaviše, po novim pravilima, oni koji prekrše ovo naređenje mogu se suočiti s momentalnim izbacivanjem, zatvaranjem i sa sedam godina zatvorske kazne. U izvještajima o ovim novim pravilima u izraelskim novinama je istaknuto da će Izrael biti u mogućnosti da na ovaj način deportuje hiljade Palestinaca. Međutim, ne spominje se moguća destinacija onih koji bi bili deportirani. U prošlosti Izrael je deportirao mnoge Palestince u Jordan i Liban. Međutim, uslovi su postali teži za Izrael da ponovo to urade, zbog izraelsko-jordanskog mirovnog sporazuma i delikatne situacije na izraelsko-libanskoj granici, posebno od rata 2006. godine između Izraela i Hezbullaha. Ovo vojno naređenje će prvenstveno biti primjenjeno na stanovnicima Gaze koji su odsjeli na Zapadnoj obali. Također cilja i na palestinske povratnike, od koji su se mnogi oženili s lokalnim ženama, a koji su se vratili na okupiranu teritoriju slijedeći dogovor iz Osla i osnivanje Palestinske samouprave (PA). Kao dodatak ovome ova pravila mogu se odnositi i na strane mirovne aktiviste koji su stigli na Zapadnu obalu da prate i nadgledaju izraelska kršenja međunarodnog zakona i da ohrabre nenasilni otpor protiv izraelske okupacije. Do sada izraelski vladini dužnosnisi nisu komentirali ova nova pravila, niti su čak negirali ili potvrđivali njihovo postojanje. Ova šutnja, kao što to posmatrači primjećuju, može biti namjenjena da se testiraju Palestinci, Arapi i međunarodne reakcije prije nego što se formalno prihvate i sprovedu ove drakonske mjere na samom terenu. Kao što se moglo pretpostaviti nova stroga pravila su žestoko osuđena od strane palestinskih i arapskih dužnosnika, kao i od međunarodnih grupa za ljudska prava. Hamas, palestinska islamska grupa pokreta otpora, nazvala je ove mjere "nastavkom sistematskog etničkog čišćenja našeg naroda koje je počelo 1948. godine". "U vremenu dok Židovi obilježavaju sjećanje na njemački holokaust, Izrael sprovodi tihi holokaust nad palestinskim narodom", izjavio je jedan od glasnogovornika Hamasa na Zapadnoj obali, koji nije želio da mu se zna identitet, navodno zbog straha da bi mogao biti uhapšen ili od strane izraelskog okupatora ili od strane režima Palestinske samouprave. I Hamas i Fatah su pozvali da se odupre ovim mjerama, govoreći da deportiranje Palestinaca iz domovine njihovih predaka je nastavak etničkog čišćenja. Salam Fayyad, premijer u vladi Palestinske samouprave, kojeg podržava Zapad, izjavio je da nova pravila krše međunarodni zakon, kao i odluke Vijeća sigurnosti UN-a koje osuđuju prisilnu deportaciju: "Jasno je da s ovim mjerama Izrael nastoji da produbi svoju okupaciju na Zapadnoj obali i da omogući još izraelskog otimanja zemlje." Dužnosnik PA Saeb Ereikat označio je ovaj izraelski potez "kao napad na obične Palestince, i kršenje najosnovnijih ljudskih prava, Palestinci su pretvoreni u kriminalce u svojim vlastitim domovima." Mahmoud Abbas, šutljivi predsjednik PA, do sada se nije oglašavao, najvjerovatnije namjeravajući ovo pitanje predočiti međunarodnoj zajednici kroz diplomatske kanale. Obamina administracija i EU nije reagirala na ove nove izraelske provokacije na Zapadnoj obali. Glasnogovornik jordanske vlade je izjavio da je Izrael ubjeđivao Jordan da ove nove mjere neće biti primjenjene. Ali nije bilo potvrde ove izjave niti od strane Izraela niti dužnosnika PA. Generalni sekretar Arapske Lige Amr Moussa je također osudio ove nove izraelske mjere, rekavši da "je teško uspostaviti mir u regionu s ovakvim izraelskim ponašanjem. Mi odbacujemo ovakve mjere i tražićemo od međunarodne zajednice da snosi odgovornost." Rekao je da će se na sastanku Arapske lige razgovarati o daljnjim mjerama. Prošlog mjeseca Arapska liga je održala sastanak u Sirte, Libija, na kojem je fokus bio na palestinskom pitanju i izraelskim provokacijama, uključujući judaizaciju istočnog Jerusalema i nastavljanje gradnje i širenja židovskih naselja. Međutim, ishod ovog sastanka široko je viđen kao neplodan i neefektivan, jer se je veliki broj pristunih američkih regionalnih saveznika zalagalo za blage rezolucije koje će omogućiti nastavak „mirovnih procesa" pod američkim patronatom i nadgledanjem. Ove pojačane izraelske mjere, koje prema riječima mirovnih aktivista znače objavu rata palestinskoj demografiji, odbačene su također od strane 10 izraelskih građanskih i grupa za ljudska prava koje su urgirale kod ministra odbrane Ehuda Baraka da ne sprovede nove mjere i pravila u djelo. Grupe su rekle da su ova vojna naređenja upitna zbog toga što predstavljaju prijetnju za svakog od stanovnika Zapadne obale i dovodi ih u potencijalni rizik. Grupe tvrde da vojne instrukcije ne definiraju koje su to dozvole potrebne da se zaštiti od deportacija. Nova prijeteća mogućnost etničkog čišćenja Palestinaca na Zapadnoj obali se podudara s komemoracijama i obilježavanjima godišnjice holukausta u Izraelu, redovni godišnji ritual s namjerom da se iznudi svjetska simpatija i da se odvrati pažnja s izraelskih zločina protiv Palestinaca, kao što je prošlogodišnji divljački napad na Gazu. Neki od izraelskih kritičara su uporedili izraelski pristup prema Palestincima, uključujući politiku deportacija, sa zloglasnom nacističkom politikom "Lebensrauma", doktrina koja je prevladala u Njemačkoj u XX. stoljeću, i koja je učila da zemlja traži novu zemlju da bi se proširila, posebno prema istoku. Lebensraum je postao glavna motivacija za njemačku agresiju poslije 1937. godine. Izrael se sve više osvrće na Zapadnu obalu, koju je izraelska armija okupirala 1967. godine, kao na Eretz Yisrael (zemlja Izrael). Ponekad isti termin je odnosi i na Jordan kojeg neki izraelski političari nazivaju "istočnom zemljom Izrael". Piše: Khaled Amayreh Izvor: Uruk.net Dodaj ovaj clanak u svoju omiljenu onlajn zajednicu Čitaj komentare [0 replies] Nema komentara Komentariši Loginuj se da odgovoris

