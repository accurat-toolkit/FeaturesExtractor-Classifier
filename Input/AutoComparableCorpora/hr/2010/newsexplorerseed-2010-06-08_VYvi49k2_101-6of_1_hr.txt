Poljska vlada objavila je transkript snimke zvučne kutije iz pilotske kabine neposredno prije pada zrakoplova poljskog predsjednika Lecha Kaczyńskog, u kojemu je 10. travnja ove godine kod ruskog Smolenska poginulo svih 96 putnika i članova posade. VIDEO: Piloti poljski državni vrh odveli u smrt? (10.04.2010.)više O objavljivanju sadržaja zvučnog zapisa, dogovorila su se osobno dvojica premijera – poljski Donald Tusk i ruski Vladimir Putin, čija je zemlja, inače, nadležna za istragu jer se nesreća dogodila na njezinu teritoriju. Iz transkripta je nesumnjivo da su piloti bili svjesni da pri vremenskim uvjetima koji su vladali ne mogu sletjeti i to su namjeravali pokušati, čini se, više reda radi. Da se katastrofa bliži, postali su, međutim, svjesni tek kada je letjelica krilima zakačila krošnje drveća, iako su ih instrumenti i zvukom upozoravali da se približavaju zemlji te da se avion mora podići. U posljednjoj minuti prije udara u zemlju, piloti su primili više od deset upozorenja od sustava za alarmiranje tipa TAWS, no piloti nisu poslušali. Snimka završava krikom pilota i psovkama – "kurva mat...". I zatim mrtva tišina.... Poljski predsjednik nije, piše Slobodna Dalmacija, kako se nagađalo poslije, vršio pritisak da se sleti po svaku cijenu. "Za sada nema odluke predsjednika o tome što dalje raditi", obavijestio je pilote direktor protokola šefa države Mariusz Kazana nakon što je Kaczyńskom prenio da piloti ne vjeruju da će im poći za rukom sletjeti te da zato moraju do neke druge zračne luke. Kao mogući posredni pritisak stručnjaci su naveli činjenicu da je prije tragedije u pilotsku kabinu ušao zapovjednik vojnog zrakoplovstva general Andrzej Blaszik. Prethodni članci: General viška bio u kokpitu poljskog zrakoplova (25.05.2010.) VIDEO: Kaczynski pokopan u kriptu srebrnih zvona (18.04.2010.) Avion pao jer kontrolori leta nisu znali engleski?! (12.04.2010.) Poljski predsjednik i dio državnog vrha poginuli u padu aviona (10.04.2010.) Danas.hr 03.06.2010.

