Bildunterschrift: Großansicht des Bildes mit der Bildunterschrift: Medicinsko osoblje moralo je reanimirati žrtveZa razliku od prethodnih festivala koji su se prostirali po cijelim središtima Berlina, Dortmunda i Essena, ove godine se Loveparade u Duisburgu održao na prostoru bivšeg ranžirnog kolodvora. Nesreća se, kažu svjedoci, dala nazrijeti odmah od početka (festival je počeo u ranim prijepodnevnim satima). Vrlo brzo su se stvorile velike gužve u kojima su ljudi kolabirali i ostajali bez zraka. Situacija je eskalirala oko 17 sati kada je u stotinama metara dugom tunelu pred kolodvorom, među masom izbila panika. Stvorio se stampedo ljudi u kojem su žrtve zgažene, ugušene, očevici govore da su neki pali niz uske stepenice na kraju tunela bježeći od mase. Tragična bilanca je najmanje 19 mrtvih i 342 povrijeđenih, neki od njih morali su biti i reanimirani. Bildunterschrift: Tunel smti u Duisburgu "Jedva smo dolazili do zraka" "Mi smo bili usred mase. Sve više ljudi se pokušalo progurati do ulaza. Uspjeli smo proći tunel i bili smo kratko ispred ograđenog festivalskog prostora, ali onda se nije moglo dalje. Neki su pokušavali preskočiti ogradu i na razne načine 'upasti unutra'", ispričao je jedan 21-godišnji rejver agenciji dpa. On se sa svojom djevojkom, uvidjevši da neće moći ući, vratio natrag kroz tunel. "Jedva smo dolazili do zraka i morali smo se laktovima probijati kroz masu. Kad smo izašli, rekli smo policiji da će uskoro u tunelu izbiti masovna panika", priča Fabio o svojim iskustvima oko 45 minuta prije nego što se tragedija dogodila. Bildunterschrift: Očevici kažu da su neki unesrećeni u smrt pali i s ovih stepenica Muzika je nastavila svirati Festival nije odmah nakon nesreće prekinut iz sigurnosnih razloga - kako ne bi izbila još veća panika - već se u masi mladih polako širila vijest o nesreći. Uskoro su se taktovi glazbe počeli miješati sa sirenama i zvukom motora helikoptera spasilačkih jedinica. Oni koji su čuli što se dogodilo, bili su u šoku, mnogi su sjeli uz ogradu i počeli plakati ne shvaćajući kako se sve to moglo dogoditi. Počela je intervenirati i policija i to, prema pričanju očevidaca, ne baš nježno. Sudionici partyja pokušali su mahom obavijestiti svoju obitelj telefonom da su dobro, što je imalo za posljedicu da je mobilna telefonska mreža potpuno skrahirala. Bildunterschrift: Großansicht des Bildes mit der Bildunterschrift: Dr. Motte Njemački predsjednik Christian Wulff izrazio je šok i tugu zbog tragedije koja se dogodila u Duisburgu. "Ovakva tragedija na jednoj mirnoj manifestaciji mladih ljudi iz brojnih zemalja, koja donosi smrt, patnju i bol, je strašna", rekao je i naglasio kako suosjeća s obiteljima i prijateljima žrtava. Dr. Motte: "Krivi su organizatori" Osnivač Loveparadea, Dr. Motte je optužio organizatore da su oni krivi za tragediju u Duisburgu. "Napravili su kardinalnu pogrešku. Kako se može tolika masa ljudi puštati kroz samo jedan ulaz? To je skandal", smatra tehno-guru koji je organizirao prvu Loveparade u Berlinu 1989. Iz organizacijskog tima se sam povukao 2006. jer je smatrao da se tehno-festival pretvorio u "stalnu reklamnu emisiju". Grad u kaosu Bildunterschrift: Svi žele vani Policija je već započela istragu, a priopćeno je kako će muzika nastaviti svirati sve dok svi ne napuste festivalski prostor. Otvoreni su svi izlazi za nuždu kako ne bi nastale nove gužbe. Glavni kolodvor u Duisburgu je blokiran, jer je bio pretrpan sudionicima tehno-festivala koji se žele vratiti kućama, a i cijelo područje oko kolodvora je preplavljeno ljudima. Organizatori Loveparadea su tijekom poslijepodnevnih sati objavili da je na festival došlo milijun i 400 tisuća ljudi - očito previše za mjesto održavanja ovogodišnjeg kultnog tehno-festivala. agencije/dd

