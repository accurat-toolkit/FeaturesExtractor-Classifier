Na višednevnim vojnim vježbama koje su započele u nedjelju (25.07.) ispred istočne obale korejskog poluotoka sudjeluje oko 8.000 vojnika iz Južne Koreje i Sjedinjenih Američkih Država, dvadesetak vojnih brodova kao i jedan američki nosač zrakoplova „George Washington“. Osim toga, kako navode mediji SAD-a, na vježbama sudjeluje i oko 200 vojnih zrakoplova. Bildunterschrift: Großansicht des Bildes mit der Bildunterschrift: Kim Jong Il, "Veliki vođa" Sjeverne Koreje prijeti "svetim ratom" Manifestacija sile i netolerancije agresije Iako je vlada u Washingtonu proteklog tjedna više puta naglasila da je prvenstveno riječ o vježbama „defenzivnog karaktera“, iz istih su se krugova međutim čule i riječi da bi planirani vojni manevri na neki način trebali i zastrašiti Sjevernu Koreju. Ova je manifestacija vojne sile drugim riječima ništa drugo nego odgovor ovih dviju zemalja na potapanje južnokorejskog broda „Cheonan“-a u ožujku ove godine prilikom kojeg je smrtno stradalo 46 mornara. Iako Sjeverna Koreja do danas negira svoje učešće, odnosno, odgovornost za ovaj napad, međunarodna su ispitivanja dokazala da je ovaj brod potopljen torpedom kojeg je odaslala upravo ova zemlja. U tom smislu, kako poručuju iz američkog vojnog vrha, ovaj bi manevar Sjevernoj Koreji trebao pokazati da se „agresija u ovoj regiji neće tolerirati“. Bildunterschrift: Luka u Seulu, glavnom gradu Južne Koreje SAD očekuje konkretna djela Reakcija sjevernokorejskog političkog vrha stigla je već prije nekoliko dana. Kako se čulo, Sjeverna Koreja u ovim vojnim vježbama prvenstveno vidi „probu za napad na svoju zemlju“, „otvorene provokacije“ te ne taji da će uzvratiti odgovarajućim „nuklearnim zastrašivanjem“ budući da je ove dvije zemlje „doslovno guraju u sveti rat“. Međutim, istovremeno s prijetnjama, vlada u Pjongjangu je poručila kako je spremna vratiti se za pregovarački stol u svezi nuklearnog razoružanja na kojem bi trebale sudjelovati i Južna Koreja, SAD, Rusija, Kina i Japan. Bildunterschrift: Hillary Clinton, ministrica vanjskih poslova SAD-a i Robert Gates, povjerenik za sigurnost, promatraju granicu između dviju korejskih država No, ova gesta dobre volje u Sjedinjenim Američkim Državama do sada nije naišla ne neke veće reakcije. „Od Sjeverne Koreje očekujemo i nadamo se manje velikim ili provokantnim riječima a više konkretnim djelima“, izjavio je ovih dana i glasnogovornik Ministarstva vanjskih poslova SAD-a Philip Crowley misleći pri tome na ključne i dugoočekivane promjene po pitanju nuklearne politike i naoružanja Sjeverne Koreje. Autor: agencije / Ž.Telišman Odg.ur.: D. Dragojević

