Američki predsjednik Barack Obama doputovao je u Mumbai, financijsko središte Indije, na početku svoje desetodnevne azijske turneje tijekom koje će posjetiti i Indoneziju, Južnu Koreju i Japan. Barack Obama je započeo svoju najdužu turneju (Foto: Pixsell) Obama će u Mumbaiju odsjesti u hotelu Taj Mahal, koji je bio metom napada naoružanih pakistanskih ekstremista u studenome 2008. u kojem je poginulo 166 osoba, među kojima i šestero Amerikanaca. Američki predsjednik, koji je doputovao u pratnji supruge Michelle, trebao bi se sastati s preživjalima u napadu, te odati počast žrtvama, javljaju novinske agencije. >> VIDEO: Zrakoplov evakuiran zbog sumnjivog predmeta Obama će u Mumbaiju posjetiti Gandhijev muzej, sudjelovati na summitu poslovnog vijeća SAD-Indija, posjetiti školu gdje će se obilježiti praznik Diwali, te održati razgovor sa studentima. Nakon toga posjetit će New Delhi, gdje će održati službene razgovore s najvišim indijskim dužnosnicima. Obama će u Indiji provesti četiri dana, više nego i u jednoj drugoj stranoj zemlji. Tijekom svoje azijske turneje Obama bi osim Indije trebao posjetiti i Indoneziju, Južnu Koreju i Japan. Kako je najavljeno, njegovim razgovorima s domaćinima dominirat će sigurnosna i ekonomska pitanja s težištem na otvaranje dinamičnih azijskih tržišta za uvoz iz SAD-a. Obamino najdulje inozemno putovanje počinje samo nekoliko dana nakon premoćne pobjede oporbenih republikanaca na kongresnim izborima, s kojom su osvojili većinu u Predstavničkom domu i smanjili demokratsku većinu u Senatu. U Indoneziji je Obama kao dječak živio četiri godine Indija je prva etapa putovanja, koje uključuje Obamin posjet Indoneziji gdje je kao dječak živio četiri godine, sudjelovanje na sumitu skupine G-20 u Seulu, te na konferenciju Azijsko-pacifičkog gospodarskog vijeća (APEC) u Japanu, bilateralne sastanke s najmanje šest čelnika, te također govore, javne nastupe i tiskovne konferencije. Bijela kuća je odbacila tvrdnje nekih republikanaca da će cijena Obamine azijske turneje biti 200 milijuna dolara dnevno, odnosno dvije milijarde dolara ukupno, kao 'divlje prenapuhane', no 'iz sigurnosnih razloga' nije objavila pravu cijenu putovanja. Američka administracija smatra američko-indijske odnose 'određujućim partnerstvom u 21. stoljeću', rekao je Bill Burns, podtajnik State Departmenta za politička pitanja, na brifingu o Obaminu azijskom putovanju. 'Uspon Indije u interesu SAD-a' 'Uspon Indije, njezino jačanje i napredak na svjetskoj sceni duboko je u strateškom interesu SAD', rekao je Burns. 'Mi smo dvije najveće svjetske demokracije. Mi smo oboje velika, raznolika, tolerantna društva. Mi smo među najvećim svjetskim gospodarstvima. Naše dvije zemlje imaju sve veći udio u globalnoj stabilnosti i prosperitetu, posebno u Aziji i na Pacifiku', dodao je. Očekuje se da će Obama na skupovima G-20 i APEC-a otvoriti pitanje kineske politike podcijenjenosti nacionalne valute radi poticanja izvoza, te da će u Seulu objaviti napredak u pregovorima o slobodnoj trgovini između SAD-a i Južne Koreje. (Hina) Vijesti / Svijet VIDEO: Čudom preživjeli strašan sudar 11.12.2010 / 11:01 Amerikanci testirali top koji ispaljuje projektil brzinom... 11.12.2010 / 10:41 Preživjela pad s 12. kata pa optužena za pokušaj samouboj... 11.12.2010 / 08:15 Richard Holbrooke završio u bolnici 11.12.2010 / 07:27 Skulptura stara 4.400 godina prodana za 16,8 milijuna dolara 10.12.2010 / 22:22 Oštećeni kruzer sretno uplovio u Argentinu 10.12.2010 / 21:01 Podijeli Pošalji komentar

