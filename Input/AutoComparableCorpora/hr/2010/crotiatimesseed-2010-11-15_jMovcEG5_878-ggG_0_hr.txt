Trgovanje na europski tržištima danas je započelo rastom u odnosu na zaključnu razinu od petka, ali su indeksi već nakon manje od sat vremena trgovanja prešli u negativno područje. Trgovanje je nastavljeno u uskom rasponu, a indeksi su u plus prešli na početku drugog dijela trgovanja. Na tržištu se danas izmjenjuju pozitivni utjecaji dionica iz rudarskog i naftnog sektora i pad cijena dionica iz farmaceutskog sektora. Naftni i rudarski sektori danas rastu prateći rast cijena sirovina. Dionice iz farmaceutskog sektora padaju nakon što je najavljeno povlačenje lijeka za dijabetes GlaxoSmithKlinea. Europski ulagači danas pokazuju neodlučnost, bez značajnijih ekonomskih i korporativnih vijesti, osim GlaxoSmithKlinea koji je za sobom povukao čitavi sektor. Američki i većina azijskih indeksa, osim Shanghai Composite indeksa, zaključili su rastom, nakon što su ulagači ublažili negativne reakcije na FED-ovo povećanje kamatnih stopa. Uz dionice iz rudarskog i naftnog sektora, rast su zabilježile i dionice banaka. Anglo American raste 0,20%, Antofagasta 2,13%, BHP Billiton 0,27%, Rio Tinto 2,11%, Vedanta Resources 3,45%, Xstrata 1,66%, BG Group 0,08%, BP 0,40%, Royal Dutch Shell 0,33% a Tullow Oil 1,22%. Barclays raste 2,35%, HSBC 1,22%, Lloyds 2,61%, Royal Bank of Scotland 4,03%, Standard Chartered 2,18%, BNP Paribas 1,94% a Societe Generale 2,42%. Astra Zeneca pada 0,19%, GlaxoSmithKline 2,39%, Sanofi Aventis 0,29%, Novartis 0,33% a Roche 0,54%. U 15:30 europski indeksi bili su: FTSE 5.373,00 +0,28% DAX 5.725,94 +0,07% CAC 40 3.775,38 +0,15% Američki indeksi započeli su volatilno današnje trgovanje, bez većih promjena. Indeksi su trgovanje započeli rastom, da bi ubrzo zabilježili pad. Pozitivni impuls došao je od korporativnih vijesti, nakon što je Lowe's, drugi najveći američki maloprodajni lanac kućanskih aparata i potrepština, objavio rezultate bolje od očekivanja. Lowe's je u drugom kvartalu ostvario dobit od 0,14 dolara po dionici, nasuprot očekivanjima o dobiti od 0,12 dolara po dionici. Uz to, kompanija je dala pozitivna očekivanja za tekući kvartal. Druga vijest je došla iz naftnog sektora u kojem je Schlumberger, koji pruža logističke usluge naftnim kompanijama, najavio preuzimanje Smith International-a. Danas se očekuje i niz ekonomskih vijesti koje uključuju Case-Shiller indeks cijena kuća i povjerenje potrošača. U 15:45 američki indeksi bili su: Dow Jones 10.379,83 -0,22% S&P 500 1.108,65 -0,05% Nasdaq 2.235,91 -0,35%

