Balkans.com: Koji su to kratkoročni i srednjoročni ciljevi Croatia Airlinesa, posebno na Balkanu i jugoistočnoj Europi? Ivan Mišetić: U razvojnim je planovima Croatia Airlinesa širenje mreže odredišta na području jugoistočne Europe i učvršćenje pozicije regionalnog lidera. Zbog toga smo krenuli u obnovu flote kratkog doleta zrakoplovima Dash 8-Q400 i pet zrakoplova tog tipa, koji svojim performansama i kapacitetu odgovaraju ovom prostoru, već lete pod našim oznakama. Taj nam je proces omogućio još snažniji prodor u regiju pa smo lani uveli izravne letove iz Zagreba u Prištinu i Podgoricu. Razvoju Zagreba kao čvorišne zračne luke u JI Europi pridonosimo i letovima u Sarajevo i Skoplje svakoga dana, a Zagreb i Istanbul povezujemo u suradnji s Turkish Airlinesom, također na dnevnoj bazi. Od 1. lipnja ove godine uvodimo i izravne letove Zagreb – Atena, kojima istodobno želimo pridonijeti i učvršćenju svoje pozicije u udruzi Star Alliance, te unapređenju globalnoga proizvoda koji putnicima nudi naša udruga. Balkans.com: Koliki je ukupan uticaj otvorenog sporazuma o liberalizaciji vazdušnog trasporta na vašu kompaniju i na tržište? Ivan Mišetić: Liberalizacija vazdušnog transporta preko ECAA sporazuma suočila nas je sa neograničenom konkurencijom avio prevoznika iz zajednica koje su donijele zasićenje tržišta, a to nije bila uvijek fer konkurencija, jer neke aerodromske subvencije koje dolaze od LCC nisu uvijek na terenu na kome se igra utakmica. Međutim, to je dovelo do toga da je Croatia Airlines poboljšala svoju mrežu poslovanja i da razvije svoj interlinijski proizvod kao brend koji se prepoznaje na globalnom nivou, kao i kunkurentne usluge stvarajući partnerske odnose sa glavnim evropskim mrežnim prevoznicima. Utjecaj te neograničene konkurencije nas je stoga primorao da izvršimo prilagođavanje svog proizvoda, što je bio dobar odgovor na potrebe tržišta. Međutim, koristi koje su očekivane od ECAA u smislu slobodnijeg pristupa tržištu, još uvijek nisu zaživjele zbog njegove spore i restriktivne primjene. Neke zemlje članice EU još uvijek ne prihvataju prava i obaveze koje ustanovljava ECAA sporazum, iako je on potpisan još 2004. godine. Primjer za to je Italija, koja je zaista priznala 3. I 4. tačku "Sloboda" tek prije 6 mjeseci, ili još uvijek formalno nezaključena procedura ratifikacije od strane Evropske Unije što je preduslov za davanje prava po 5 tački "sloboda" hrvatskim avioprevoznicima, iako je hrvatska strana ispunila sve ECAA obaveze za II fazu ECAA; Nažalost, to nam ne dozvoljava da iskoristimo situaciju i razvijamo svoju mrežu shodno komercijalnom interesu na tržištu u region koji treba da se liberalizuje. Balkans.com: A posebno, da li će konkurentne budžetske avio kompanije kao što su easyJet, WizzAir i Niki Airlines predstavljati najveću opasnost regionalnim operatorima kao što je Croatia Airlines? Ako da, kako ćete se ponašati? Ivan Mišetić: Činjenica je da takve kompanije uzimaju sve veći dio tržišnog kolača i predstavljaju sve ozbiljniju konkurenciju. No unatoč tomu što je njihov broj na hrvatskom tržištu u posljednjih pet godina rastao po stopi od 80 posto na godinu, oni presudno ne ugrožavaju naše poslovanje. Pojava tog modela poslovanja bila je izazov i poticaj mrežnim operatorima da prilagode svoju strukturu troškova, što je Croatia Airlines već učinio. Dakako, bude li trebalo, tvrtka je spremna dodatno prilagoditi kvalitetu usluge u skladu s poslovnom strategijom mrežnog prijevoznika. Balkans.com: Balkan još uvijek nema uspostavljen odgovarajući regionalni putni promet, unatoč nedavnom širenju posebno na rutama sa Srbijom. Na šta to budućnost ukazuje i da li su u pitanju finansijske promjene? Ivan Mišetić: Treba priznati da je cijela regija jugoistočne Europe po zračnom prometu najsiromašniji dio Europe. To je u isto vrijeme i dobra i loša informacija. Dobra, jer postoji prostor za rast, a loša jer je na tako nisku razinu prometa veliki trošak koji opterećuje poslovanje. Balkans.com: Mnogi stručnjaci kažu da je udruživanje aviokompanija ključ opstanka. Kakva je vaša politika i praksa u vezi s tim? Ivan Mišetić: U svijetu globalizacije gotovo je nemoguće samostalno opstati i rekao bih da je sadašnjost i budućnost avioindustrije u udruživanju. Mi smo te trendove prepoznali i godine 2005. pridružili se najvećemu zrakoplovnom savezu na svijetu – Star Allianceu. Ove godine postali smo i punopravni član te udruge, što je korisnicima usluga otvorilo nove mogućnosti kvalitetnog putovanja i korištenja zajedničkoga globalnoga prijevoznog proizvoda. Također, učvršćenje pozicije u Star Allianceu kompaniji je omogućilo još bolju komunikaciju i unapređenje poslovne suradnje s članicama udruge te izravnog sudjelovanja u kreiranju poslovnih odluka. Dakle, naša se budućnost temelji na razvijanju mrežnog modela poslovanja u sklopu postojećih i, eventualno, preko potpisivanja novih partnerskih ugovora s drugim avioprijevoznicima, osobito onima iz Star Alliancea. Balkans.com: Kakva je vaša politika nabavke i kupovine aviona na lizing, kao i objašnjene za tu politiku? Ivan Mišetić: Zrakoplovi Airbus (A319/320), koji su temelj naše flote i koji su nabavljani u razdoblju od 1997. do 2000. godine, financirani su u vlasništvo kompanije. Zrakoplovi Dash 8-Q400 kojima se obnavlja flota kratkog doleta financiraju se preko operativnog najma. U odnosu na prijašnje razdoblje kad su se zrakoplovi financirali u vlasništvo, kompanija je u međuvremenu izbalansirala odnose finaciranja te sa sada polovica flote financira u vlasništvo, a polovica preko leasinga. Balkans.com: Koje standarde primjenjujete za održavanje svoje flote i gdje vaša kompanija servisira svoje avione? Ivan Mišetić: U održavanju zrakoplova rukovodimo se JAR standardima, koji propisuju sustav kvalitete s osnovnom zadaćom da se omogući sigurnost letenja i održavanje zrakoplova, a redovito se provodi i program praćenja tehničke pouzdanosti zrakoplova. Godine 2001. primiili smo certifikat JAR 145, odnosno ovlaštenje za bazno i linijsko održavanje inozemnih zrakoplova u Zagrebu. Taj je certifikat godine 2004. zamijenjen i upotpunjen odobrenjem EASA Part 145, koji predstavlja osnovni kriterij za pružanje usluga održavanja zrakoplova inozemnim aviokompanijama. Bila je to potvrda da se u Croatia Airlinesu već primjenjuju standardi Europske unije, jer je primljeno od Europske agencije za zrakoplovnu sigurnost (EASA). U našoj tehničkom središtu u Zagrebu dosad smo obavili oko 70 velikih pregleda na inozemnim zrakoplovima, među kojima je najviše bilo zrakoplova Lufthanse. Predlani smo otvorili i drugi hangar u ZL Zagreb koji je otvorio još šire mogućnosti održavanja zrakoplova inozemnih aviokompanija. Ponosni smo što smo od početka putničkog prijevoza 1991. godine do danas prevezli gotovo 21 milijun putnika, a da pritom nismo zabilježili niti jedan ozbiljan incident. Balkans.com: Gdje regrutujete svoje pilote? U zemlji ili inostranstvu? Da li vi vršite obuku? Ivan Mišetić: Piloti su selektirani iz kompanijske baze podataka i svi su iz Hrvatske. Uvjet je viša stručna sprema i mnogi od njih završili su smjer za obrazovanje pilota na Fakultetu prometnih znanosti u Zagrebu, a oni koji su se školovali i radili u inozemstvu nostrificirali su svoje diplome. Unutar kompanije djeluje prometni školski centar i provode se programi za školovanje pilota, a simulatorske provjere i ostala školovanja, ovisno o tipu zrakoplova, obavljaju se inozemnim školskim središtima. Balkans.com: Prošla godina je bila turbulentna, a turbulencija se preliva i u 2010. Koji su vaši glavni izazovi, kako gledate na svoje poslovanje? Ivan Mišetić: Prelijevanje negativnih globalnih efekata odrazilo se i na naše poslovanje te je zabilježen pad naturalnih i financijskih pokazatelja. Prije svega, riječ je o padu ukupnoga putničkog prometa od -6 posto i u toj strukturi značajan pad business putovanja od -34 posto. U domaćem prometu pad broja putnika bio je 9 posto, a u međunarodnom 1 posto, a zabilježen je i primjetan pad u prijevozu tereta. Na negativne pokazatelje utjecala je izražena sezonalnost relativno maloga hrvatskoga tržišta, veličina kompanije koja je u svjetskim razmjerima ipak mala kompanija, monopolistički položaj dobavljača, itd. Također, postojeći model mrežnog prijevoznika uvjetovao je kompanijske odrednice prema dijelu reda letenja, politici pune zaposlenosti što je dodatno opteretilo poslovni rezultat i realno nije bilo moguće izbjeći gubitak poslovne godine. Balkans.com: Koje su to standardne aktivnosti koje je Croatia Airlines postavila? Ivan Mišetić: Poslovne aktivnosti Croatia Airlinesa obilježene su misijom i vizijom tvrtke, što je Republici Hrvatskoj omogućilo povezanost sa svijetom, a hrvatskom nacionalnom prijevozniku da bude snažna potpora jednoj od najvažnijih grana hrvatskoga gospodarstva, a to je turizam. Preduvjet za to bilo je kontinuirano unapređivanje kvalitete usluge i strateško razvijanje mreže letova, što su naši ciljevi i u budućnosti. Kompanija će istodobno biti usmjerena na maksimalnu racionalizaciju poslovanja kako bi se prevladali negativni utjecaji najveće krize civilnog zrakoplovstva u povijesti, a želimo postići optimizaciju strukture flote te povećati operativnu i komercijalnu učinkovitost. No komercijalni uspjeh avioprijevoznika uvelike će ovisiti i o raspodjeli odgovornosti između ostalih sudionika u sustavu zračnoga prometa, a to su kontrole letenja i zračne luke. Neprihvatljivo je da prijevoznici diljem svijeta drastično režu unutarnje troškove, a da pritom vanjski troškovi uporno rastu i dosežu dvije trećine ukupnih troškova. Profil kompanije Croatia Airlines d.d. hrvatska je zrakoplovna tvrtka osnovana 1989. godine pod imenom Zagal. Godinu dana poslije, 23. srpnja 1990., promijenila je ime u Croatia Airlines. Tvrtka je dioničko društvo u mješovitom vlasništvu. Croatia Airlines d.d. 1992. godine punopravni je član Međunarodne udruge za zračni promet (IATA), a od 1998. godine član Europske udruge zrakoplovnih tvrtki (AEA). Od 2004. godine tvrtka je u regionalnom članstvu Star Alliancea, najveće zrakoplovne udruge na svijetu, a od ove godine u punopravnom je članstvu. Flota tvrtke sastoji se od dvanaest zrakoplova: sedam mlaznih zrakoplova Airbus - četiri A319 i tri A320 - te pet novih turboprop zrakoplova Dash 8-Q400. Croatia Airlines dvadeset godina povezuje hrvatske gradove s najvažnijim europskim metropolama i preko njih s cijelim svijetom. U zrakoplovima je dosad ukupno prevezeno gotovo 21,000.000 putnika.

