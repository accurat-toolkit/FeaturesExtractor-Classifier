20/05/2010 Vodeća poslovna škola sa sjedištem u Švicarskoj objavila je u srijedu svoj godišnjak o konkurentnosti u svijetu, pokrivajući desetke industrijaliziranih gospodarstava i gospdarstava u razvitku. (Finfacts, Sofijska tiskovna agencija - 20/05/10; Bloomberg, Reuters, AFP, ANA-MPA, Dnevnik.bg, Međunarodni instititut za razvitak managementa - 19/05/10) Zemlje poput Grčke, Portugala i Španjolske imaju problem kredibiliteta zbog nedostataka sredstava za potrebnu otplatu duga, ističe se u izvješću IMD. [Arhivska snimka] Grčka je rangirana na najviše mjesto među pet zemalja jugistočne Europe (SEE) uključenih u godišnje istaživanje konkurentosti koje je u srijedu (19. svibnja) objavio Međunarodni institut za razvitak managementa (IMD). Grčka se pomaknula za šest pozicija, na 46 mjesto, u Godišnjaku konkuretnosti u svijetu poslovne škole sa sjedištem u Lausannei, u kojem je ove godine rangirano 58 industrijaliziranih gospodarstava i gospodarstava u razvitku. Unatoč sadašnjoj dužničkoj krizi i poteškoćama s manjkom, Grčka je jedina u svojoj skupini koja je popravila svoju poziciju u odnosu na prošlu godinu. Međutim mogla bi izgubiti određenu prednost u budućim procjenama zbog ozbiljne krize s kojom se trenutačno sučeljava. "Oluja kreditne sposobnosti koja pogađa južnu Europu djeluje kao zapreka učinku Španjolske (na 36. mjestu) i Portugala (na 37. mjestu), iako za Grčku učinak nedavno odobrenih mjera štednje nije uključen u rezultate", kaže se u istraživanju. "Na žalost, može se očekivati kako će ove tri zemlje, koje se sve sučeljavaju sa značajnim proračunskim manjkom, rastućim dugom i slabim učinkom u trgovini, nastaviti sučeljavanje s daljnjom recesijom ove godine". IMD analizira i rangira zemlje obuhvaćene istraživanjem na temelju 327 kriterija, podijeljenih u četiri čimbenika konkurentnosti, uključujući gospodarski učinak, učinkovitost vlade, poslovnu učinkovitost i infrastrukturu. U istraživanju se Singapore, Hong Kong i Sjedinjene Države navode kao najkonkuretnije zemlje u svijetu. Bolji plasman Grčke ove godine oslikava njezin napredak u svakoj od tih pojedinačnih kategorija, osim glede učinkovitosti vlade, gdje je pala za jednu poziciju, na 54 mjesto. Od ostalih četiriju zemalja jugistočne Europe uključenih u index konkurentnosti IMD-a ove godine, Rumunjska je zadržala svoje 54 mjesto u svijetu, dok su Bugarska, Hrvatska i Turska izgubili određenu prednost. Slični članci Loading Dok su sve četiri rangirane niže od Grčke i blizu samog dna tablice, niti jedana od njih ne pripada skupini 18 zemalja takozvanih "grešnica" koje će se sučeljavati s "prokletstvom duga" najmanje još jedno desetljeće. Turska, čiji je javni dug u 2009. godini premašio 46 posto BDP-a, pala je za jednu poziciju, na 48 mjesto u svijetu. Drugo najkonkurentnije gospodarstvo među zemljama jugoistočne Europe nakon Grčke, Turska je poboljšala svoj rang u tri invidualna čimbenika konkurentnosti, ali je pala za šest pozicija, na 37 mjesto, glede poslovne učinkovitosti. Bugarska, koja je prema prošlom istraživanju MDI-a bila 38 zemlja na svijetu po konkretnosti, izgubila je 15 pozicija i završila na 53 mjestu ove godine. Bugarska je, međutim, jedina zemlja jugoistočne Europe koja je svrstana u skupinu zemalja čiji je javni dug u 2009. godini iznosio manje od 20 posto njihova BDP-a. Hrvatska je skliznula tri pozicije, na 56 mjesto, što ju je učinilo najniže ranigranom zemljom jugoistočne Europe u novom indexu konkretnosti. Zajedno s Rumunjskom, ona je među 18 zemalja uključenih u istraživanje čiji je javni dug u 2009. godini iznosio između 20 i 40 posto BDP-a. Ovaj tekst poručio je SETimes.com. Loading Glasovanje Loading Your email has been sent.

