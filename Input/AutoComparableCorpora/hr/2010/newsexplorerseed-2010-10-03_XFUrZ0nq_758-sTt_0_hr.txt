Sva birališta u BIH otvorena su jutros u 7 sati, osim u Zvorniku, gdje je došlo do kašnjenja dva sata. Na ovim, desetim po redu poslijeratnim izborima, bira se vlast u Predsjedništvu BiH, Zastupničkom domu BiH i Zastupničkom domu Federacije BiH. Biramo i predsjednika i potpredsjednika RS-a, Narodnu skupštinu RS-a te skupštine kantona. U oba entiteta glasamo na po četiri listića. U Federaciji BiH za člana Predsjedništva BiH, Zastupnički dom BiH, Zastupnički dom Federacije BiH te Skupštinu kantona u kojem živimo. U RS-u za člana Predsjedništva BiH iz RS-a, Zastupnički dom BiH, predsjednika i potpredsjednike RS-a te za Narodnu skupštinu RS-a. U Distriktu Brčko za jednu od ovih opcija, ovisno od entitetskog opredjeljenja. Za ulazak u tročlano Predsjedništvo BiH 19 je kandidovanih. Najviše je kandidata za bošnjačkog člana, sedam je za hrvatskog, te tri za srpskog člana Predsjedništva BiH. Isti broj kandidata, njih 19 je i za predsjednika i potpredsjednike RS-a. Najveći broj kandidata je za ulazak Parlament BiH gdje se bira među više od 880 kandidata. Za Parlament Federacije BiH oko 1300, a za Narodnu skupštinu RS-a među više od 1500 kandidata. Prvi izborni rezultatu se očekuju večeras, četiri sata po zatvaranju biračkih mjesta, koja se zatvaraju u 19 sati.

