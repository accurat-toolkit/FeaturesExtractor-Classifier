05/08/2010 Kosovski čelnici kažu kako pozdravljaju nove razgovore s Beogradom o pitanjima od zajedničkog interesa za njihove građane. Međutim, ponovno razmatranje pitanje statusa ne dolazi u obzir. Blerta Foniqi-Kabashi za Southeast European Times iz Prištine – 04/08/10 Priština traži od zemalja članica UN usvajanje nove rezoluciju o neovisnosti Kosova. [Getty Images] Dužnosnici Kosova, poduprti američkim i britanskim diplomatima, izjavili su u utorak (3. kolovoza) kako neće biti povratka na pregovore o statusu Kosova. Pozvali su 15-člano Vijeće sigurnosti da zamijeni postojeću Rezoluciju 1244 novom. Novi tekst "trebao bi održavati realnost neovisnosti Kosova i potporu koju je dobilo od Međunarodnog suda pravde", kazao je članovima Vijeća kosovski ministar vanjskih poslova Skender Hyseni. "Naš prijedlog za zamjenu Rezolucije 1244 u skladu je s konačnim ciljem Kosova da postane član UN". Na istoj sjednici, predstavnici Srbije prenijeli su oštro suprotstavljenu poruku. Beograd neće priznati neovisnost Kosova ni pod kojim uvjetima, ustrajavao je srbijanski ministar vanjskih poslova Vuk Jeremić. "Srbija je predana radu s Prištinom i međunarodnom zajednicom na pronalaženju rješenje prihvatljivog za obje strane o svim pitanjima kroz miroljubiv dijalog", kazao je Jeremić. "Vjerujem kako bi se trebali uključiti što je prije moguće". U nacrtu rezolucije Glavne skupštine UN koju je podnijela Srbija poziva se na ponovno otvaranje pitanja statusa i novi krug pregovora. Britanija je, međutim, upozorila kako bi svaki pokušaj podrivanja neovisnosti Kosova "uveo Srbiju u sukob" sa zemljama koje su već priznale neovisnost. "Svaki pokušaj poticanja na podjelu Kosova ili razgovori o statusu bio bi protiv dugoročnih interesa građana Kosova i Srbije. Velika Britanija bi se snažno oduprla takvim koracima", kazao je zamjenik britanskog predstavnika u UN Philip Parham. S obzirom da je pravni proces u Međunarodnom sudu pravde (MSP) sada završen, došlo je vrijeme za okončanje rasprave, kazao je, pozivajući Beograd i Prištinu na otpočinjanje konstruktivnog dijaloga o ostalim pitanjima. U međuvremenu, Sjedinjene Američke Države izrazile su punu potporu Kosovu. "Neovisnost Kosova neopoziva je, a njegove granice nepovredive", kazala je američka veleposlanica u UN Rosemary Di Carlo. Međutim, Boegrad je dobio potporu Moskve, koja se tradicionalno stavljala na stranu Srbije oko pitanja Kosova. Veleposlanik Rusije u UN Vitaly Churkin oštro je kritizirao komentare Britanije. "Čuli smo nešto što je zvučalo kao prijetnja konfrontacijom od strane zemalja koje su priznale Kosovo", kazao je ruski diplomat. Slični članci Loading Lamberto Zannier, šef misije UN na Kosovu, izvijestio je Vijeće o sigurnosnom stanju. Podnoseći svoje redovito tromjesečno izvješće, kazao je kako je situacija relativno stabilna, ali kako je potreban dijalog Beograda i Prištine u cilju smanjenja napetosti. Savjetodavno mišljenje MSP "naišlo je na pozitivnu reakciju na Kosovu i u regiji i to bi mogla biti dobra prigoda da Priština i Beograd promiču dijalog, s obzirom na pozadinu europske integracije s obje strane", kazao je. Kosovski dužnosnici kažu kako svaka tema, osim statusa, može biti razmotrena u budućim razgovorima, sve dok se oni održavaju na razini dvije neovisne, suverene države. "Ne može biti razgovora o statusu Kosova", izjavio je potpredsjednik kosovske vlade Hajredin Kuqi. "Takve ideje moralno su neprihvatljive i nisu primjerene". Ovaj tekst poručio je SETimes.com. Loading Glasovanje Loading Your email has been sent.

