Poslije dugo vremena ovo je bila prva knjiga iz astrologije u nas i spada u op­ ću kulturu radi lakšeg razumijevanja života, teškoća i ljudi. Ova knjiga sadrži do­ voljno podataka za sve koji astrologiju shvaćaju ozbiljno i žele o njoj znati više. Pisano je tako da će oni, koji se astrologijom žele baviti iz hobija ili profesionalno, dobiti sasvim dovoljan broj informacija, nakon čega će morati vršiti osobna istra­ živanja kao što sam godinama radila i ja. Ljude koje sam upoznala odmah sam pitala za datum rođenja, što mi je omogućilo da lakše shvatim njihovo ponašanje i pristupim im na način koji je njima najprihvatljiviji. Oni, koji na astrologiju gledaju samo kao zgodnu razbibrigu naći će dovoljno materijala za razgovore u društvu, peckanje partnera i najbližih. A svima koji u to ne vjeruju, poručujem: pročitajte ovu knjigu, razmišljajte, razgovarajte s ljudima i nakon izvjesnog vremena naći ćete da ipak ima nešto u svemu tome. Ova knjiga sadrži mnogo ljubavi: pokušati razumjeti druge i uspjeti u tome, približit će nas jedne drugima. Poznavajući bolje sebe, olakšat ćemo život ljudima s kojima živimo, radimo, kontaktiramo. Svima koji mi se obraćaju s pitanjima, prijatelji i poznanici, moji odgovori po­ mažu jer razjašnjavaju zašto se nešto dogodilo, daju povjerenje, predviđaju doga­ đaje.Za potpuno vladanje astrologijom treba nabaviti efemeride i tabele kuća. Bez tih podataka nema osobnog horoskopa niti proricanja budućnosti. Ova knjiga je dobar astrološki udžbenik, ali bez astronomskih podataka nema tumačenja ni predviđanja. Budući da ima mnogo netočne literature, preporučujem slijedeće knjige koje možete nabaviti u inozemstvu: 1. Le effemeridi dal 1900—2010, Armenia Editore, Milano, Viale Ca' Granda 2, Italia. 2. Hausertabellen des geburtsortes von Dr. W. A. Koch. Drugo izdanje ove knjige je izmijenjeno i obogaćeno jer sam u četiri godine, koliko je prošlo od prvog do drugog izdanja, naučila mnogo toga što nisam znala prije pisanja knjige. Dok sam živjela u Zapadnoj Evropi, nisam imala dovoljno vremena za astrologiju. Posljednjih šest godina posvetila sam se samo astrologiji i izvukla mnoge zaključke na temelju niz horoskopa koje sam izradila. Upoznala sam nove zanimljive ljude i osjetila poriv da ih spomenem na određenim mjestima u knjizi, te da knjigu obogatim s horoskopima drugih ličnosti. Neke osobe i neki horoskopi u međuvremenu su mi prestali biti zanimljivi pa se nametnulo osvježa­ vanje ove knjige, suvremeniji pristup te logična redukcija podataka iz prvog izdan­ ja. Pisanje za mnoge jugoslavenske časopise, rad na televiziji, držanje škole, predavanja i drugi vidovi astrološke aktivnosti dali su mi stručnost i iskustvo koje su mi nedostajali. Maja Lončarić

