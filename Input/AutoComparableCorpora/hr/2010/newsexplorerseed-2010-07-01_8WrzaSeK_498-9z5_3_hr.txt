Anne Chapman 28-godišnja je poslovna žena čije su fotografije s Facebooka objavljene nakon nedavne afere nakon koje je u SAD-u uhićena s još deset drugih navodnih ruskih špijuna. Međutim, ova se špijunka među njih deset istaknula po svojoj ljepoti i crvenoj kosi, pa su ju mediji počeli nazivati fatalnom vatrenom tajanstvenom špijunkom. O njoj se pisalo i u britanskim medijima koji su naveli da je pet godina živjela u Londonu i bila udana za britanskog državljana. Sada se u medijima pojavio i Britanac Alex Chapman koji tvrdi da je bio njezin muž koji je s Annom još uvijek u kontaktu. On kaže da je Anne upoznao u Londonu na jednom rave partyju, te da su se vjenčali pet mjeseci kasnije, 2002. godine, jer se on zaljubio u 'najljepšu djevojku koju je ikada vidio'. - Ona je također bila ekstremno inteligentna, imala je kvocijent inteligencije 162, što se i vidjelo, jer je bila sposobna baratati s više stvari istovremeno i to uspješno - priča Chapman. Također kaže kako nije iznenađen njezinim uhićenjem jer je njegova bivša supruga rekla da je njezin otac imao visoki čin u KGB-u. Ona je, govori Alex Chapman za Telegraph, u četiri godine braka postajala sve udaljenija i sve tajanstvenija. Počela se družiti s vrlo bogatim i moćnim ljudima, pa i odlaziti na filmske premijere, vratila se svom boemskom stilu života i postala opsjednuta novcem i selidbom u Ameriku, o kojoj je prije upoznavanja američkog prijatelja koji ju je tamo odveo imala loše mišljenje. Tamo je pokrenula svoju internetsku tvrtku koja je u početku poslovala loše, a zatim se naglo 2009. godine razvila. - Zvuči kao da se nakon vjenčanja počela mijenjati i preuzimati tajni život, što nagovještava da je mogla biti aktivna na neki način ili se barem pripremala aktivirati dok je bila u Velikoj Britaniji – zaključili su u MI5 nakon ispitivanja Alexa Chapmana. Anne Chapman Utjecajni otac Annin otac, ruski diplomat Vasily Kushchenko, imao je velik utjecaj na nju, tvrdi njezin bivši suprug, tako da su svi njezini kontakti bili povezani s njime. Navodno je milijunaš iz Južne Afrike, koji je financirao Anninu špijunsku mrežu, bio prijatelj njezinog oca. - Mislio sam da ju poznajem, ali je izabrala ovaj put i ne vjerujem da je to svjesno znala. U svom srcu vjerujem da je postojao neki utjecaj nad njom, neka vrsta uvjetovanja, pa kada se pojavilo pitanje opstanka, pronašla se u situaciji iz koje se nije mogla izvući - priča Chapman. Međutim, Anne se selidbom u New York navodno spetljala s razvedenim bogatim 60-godišnjim muškarcem. Nakon razvoda 2006. zadržala je prezime Chapman, te se počela integrirati u visokoprofiliranu međunarodnu poslovnu elitu koja uključuje i industrijalista Warrena Buffetta. Prijateljima je rekla da se viđa s Michelom Bittanom, milijunašem iz New Jerseyja, nakon što su se upoznali u noćnom klubu na Manhattanu. Zavodnica koja zna što radi No, u međuvremenu se pojavio i 31-godišnji Charlie Hutchinson, student koji tvrdi da je spavao s vatrenom Annom. Također kaže da Anna nije voljela nositi gaćice, te da je u krevetu voljela pričati i stenjati na ruskom. - Trajalo je dva i pol sata i bilo je jako seksi. Bila je nevjerojatna - kaže Hutchinson. Upoznao ju je u pubu Bijela kuća, gdje su razgovarali. Ova je zavodnica nakon izlaska ušla u njegov taksi dok je on bio na povratku prema sveučilišnom kampusu. - Oboje smo bili pijani. Kada smo ušli u sobu, počela je izvoditi striptiz dok sam ja sjedio na krevetu. Imala je nevjerojatnu figuru i nije nosila donje rublje. Stvarno je znala što radi. Bila je divlja u krevetu, 14-ica od deset. Znala je za položaje koje nikada nisam niti zamislio - priča Hutchinson. Nakon što se i on zaljubio, Anna ga je ostavila. U početku je samo spustala slušalicu, a zatim je promijenila i broj. Niti on, kao niti njezin bivši suprug, nije mogao vjerovati da je bio u vezi s ruskom špijunkom. FOTO: Nova Bond djevojka - fatalna špijunka Anna

