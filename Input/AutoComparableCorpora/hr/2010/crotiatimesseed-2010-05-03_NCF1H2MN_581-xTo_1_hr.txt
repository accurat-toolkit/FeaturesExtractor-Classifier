HNK Sloga Uskoplje je hrvatski nogometni klub iz Uskoplja u BiH. Sadržaj [uredi] Povijest kluba [uredi] Od osnutka do 1991. Povijest klupskog nogometa u Uskoplju počela je davne 1946. godine kada su, u rujnu, te godine zaljubljenici ovog sporta Nikola Juričević, Ante Tomić, Ivo Bradić, Stipo Smoljić i drugi, formirali nogometni klub Sloga. Prve dvije godine NK Sloga nije nastupala u natjecanjima, igrali su prijateljske utakmice sa momčadima iz susjednih gradova Bugojna, Travnika, Novog Travnika, da bi od 1948. godine sudjelovao u natjecanjima u zeničkom, sarajevskom i lašvanskom podsavezu. Prvi stadion u Uskoplju sagrađen je 1949. godine (na mjestu današnje zgrade Borca). Zahvaljujući gospodinu Ivi Bradiću, čuvenom uskopaljskom krojaču, koji je već tih godina bio povjerenik NK Dinama iz Zagreba, Sloga je od tog poznatog maksimirskog kluba dobila prvu kompletnu garnituru športske opreme. Okosnicu te momčadi, ranih pedesetih godina, činili su Zvonko i Hrvoje Malinar, Stipo Đikić, Ljubo Smoljić, Zrinko Kovačević, Nikola Juričević, Ivica Smoljić, Sulejman Riđal, Fahrija Hadžiabdić, Tahir Alić. Ozbiljan rad i entuzijazam donosio je dobre rezultate tako da je Sloga postala stabilan ligaš. Slobodno se može reći da je Sloga svoje najblistavije trenutke imala krajem sedamdesetih i početkom osamdesetih godina kada je bila jedna od najboljih momčadi u Regionalnoj ligi Jug, odnosno Centar, nakon što je 1986. godine došlo do reorganizacije natjecanja. Dobre sportske rezultate pratio je kvalitetan rad Uprave tako da je 1979. godine završen moderan stadion Košute sa svlačionicama, tribinama, atletskom stazom i ostalom neophodnom infrastrukturom koja je omogućavala kvalitetan rad svih selekcija u klubu. U to vrijeme omladinska momčad Sloge bila je najbolja u zeničkom podsavezu. Mladi nogometaši Sloge bili su i pobjednici kupa zeničke regije u konkurenciji tadašnjih prvoligaša Čelika iz Zenice i Iskre iz Bugojna. Trener te odlične omladinske momčadi bio je prof. David Perić, a jedan od najboljih igrača bio je Borislav Posavac. [uredi] Nakon rata Ratne 1994. godine, 27. veljače, održana je obnoviteljska skupština Sloge s ciljem uključivanje u natjecanje u okviru nogometnog saveza Herceg Bosne. Za Predsjednika kluba izabran je Ivan Šarić, a prvi poslijeratni trener bio je David Perić. Za tajnika kluba izabran je Branko Pilić, dugogodišnji sportski djelatnik. Odmah potom upućena je zamolba brigadi "dr. Ante Starčević" da oslobodi dijela vojnih obveza igrače kako bi se mogli bar donekle pripremiti za natjecanje. Svjesni trenutne situacije od vojnih vlasti je traženo da se igračima omogući bar jedan trening tjedno, kako je to navedeno u dopisu kluba upućenom Zapovjedniku brigade "dr. Ante Starčević" dana 27. ožujka 1994. godine. Prvu prvenstvenu utakmicu Sloga je odigrala, kao domaćin, u Širokom Brijegu sa momčadi HNK Tomislava iz Tomislavgrada. Sloga je tu utakmicu izgubila sa 2:0, dok je prva tri boda osvojila u trećem kolu protiv momčadi NK Rakitno odigranoj u Tomislavgradu. Sloga se nadalje natjecala u prvoj ligi Herceg Bosne. U ovome razdoblju Slogin najbolji rezultat je igranje u finalu kupa Herceg Bosne u sezoni 1995./96. sa ekipom HNK Ljubuški (poraz 2:0). Sloga se sve do reorganizacije natjecanja u sezoni 1999./00. natjecala u istom rangu. Tada se nastavlja natjecati u Drugoj ligi FBiH, isprva Centar, a zatim Jug. U Drugoj ligi Sloga ne postiže znatne rezultate u prvenstvu, a u kupu se zbog loše financijske situacije i ne natječe. Sloga se većinom borila za opstanak u društvu drugoligaša. U sezoni 2007./08. Sloga zauzima tek 13. mjesto sa osvojena 33 boda. [uredi] Novo doba U ljeto 2008. na skupštini kluba izabire se nova uprava. Za predsjednika kluba izabran je hrvatski nogometni menadžer [1] Marko Vukadin. Dolaskom nove uprave kluba dolazi i novi trener bugojanac Anto Vukadin, dok njegov pomoćnik postaje dotadašnji trener seniora Sloge Zrinko Jozić. Sloga dobiva svoju kadetsku i juniorsku momčad. Prije početka sezone obnavljaju se derutne svlačionice i službene prostorija, a po prvi puta zapošljava se i oružar koji vodi brigu o terenima, športskoj opremi i prostorijama kluba. U sezonu se kreće sa jasnim ambicijama ulaska u viši rang natjecanja - Prvu ligu FBiH. Glavni konkurenti Sloge za prvo mjesto bili su: HNK Branitelj Mostar, čitlučki Brotnjo [2] te Igman iz Konjica. Sloga je pripreme za proljetni dio te sezone počela izuzetno rano za drugoligaške prilike - 8. siječnja. No, 29. siječnja HNK Sloga Uskoplje odlazi mediteransku obalu turske, u Antaliju[3] [4]. U Turskoj se Sloga zadržala 12 dana i odigrala 4 pripremne utakmice sa: kazahstanskim Ordabasyem, Budućnosti iz Podgorice[5], sjevernokorejskim 4.25 i austrijskim bundesligašem Kapfenbergerom. Na kraju sezone 2008./09. Sloga nije uspjela ući u Prvu ligu FBiH, iako je nekoliko kola prije kraja angažiran trener Ibrahim Zukanović, bivši izbornik mlade reprezentacije BiH. U narednoj sezoni zapažen uspjeh Sloga bilježi u kupu BiH, u kojem je u osmini finala izbačena od prijedorskog Rudara. Sezonu 2009./10. Sloga je završila na 3. mjestu i tako ponovno propustila ulazak u najjače natjecanje FBiH. [uredi] Momčad sezone 2008./09. Ime Dres Državljanstvo Bivši klub Vratari Adnan Kaltak 22 NK Jedinstvo Bihać Toni Zelić 1 NK Iskra Bugojno (juniori) Braniči Asmer Čatić NK Iskra Bugojno Josip Sučić NK Segesta Sisak Kristijan Matišić oml. škola Mario Batinić FK Željezničar Sarajevo (posudba) Ante Bartolović NK Troglav Livno Vezni igrači Armin Duvnjak NK Čelik Zenica Amel Zec NK Iskra Bugojno Mario Turić oml. škola Ante Krajina ? Admir Hadžić FK Radnik DV Napadači Aldin Hodžić NK Travnik Nikola Miličević oml. škola Emir Milanović oml. škola [uredi] Stručni stožer Trener: Pomoćni trener: Trener vratara: Fizioterapeut: [uredi] Transferi sezona 2010./11. [uredi] Došli [uredi] Otišli [uredi] Uspjesi [uredi] Nastupi u kupu BiH 2009./10. 2010./11. [uredi] Poznati igrači i treneri [uredi] Omladinska škola Slogina omladinska škola okuplja mladiće od 7 do 18 godina koji se natječu u četiri selekcije. Najmlađa selekcija se uopće ne natječe zbog toga što liga za njih ne postoji. Pioniri (trener: Jozo Matišić) i početnici (Pokvić) se natječu u međužupanijskoj ligi, a juniori (Zdravko Fišić) i kadeti (Zdravko Fišić) se natječu u novoosnovanoj Omladinskoj ligi BiH Jug. Juniore i kadete Sloga nije imala sve do ljeta 2008., a do sada su kadeti osvojili prvo mjesto. Mlađe uzrasne kategorije Sloge su u nekoliko navrata na turnirima u Austriji, Danskoj, Francuskoj, Nizozemskoj i Njemačkoj osvajali prva mjesta. [uredi] Malonogometni turnir "Uskoplje" Podrobniji članak o temi: Malonogometni turnir Uskoplje HNK Sloga već dvanaest godina za redom organizira malonogometni turnir "Uskoplje". Ovaj turnir se održava u ustaljenom terminu od 25. srpnja do 14. kolovoza povodom blagdana Velike Gospe. [uredi] Izvori [uredi] Vanjske poveznice v • r • u Klubovi Druge lige FBiH Jug 2010./11. HNK Kupres • NK Drinovci • HNK Sloga • HNK Branitelj • HNK Rama • HNK Grude • FK Turbina • HNK Tomislav • FK Lokomotiva • HNK Stolac • NK Brotnjo • NK Blato • NK Troglav • HNK Višići • NK Sloga • NK Kamešnica v • r • u Uskoplje Naselja Batuša • Bistrica • Bojska • Boljkovac • Borova Ravan • Crkvice • Cvrče • Dobrošin • Donja Ričica • Dražev Dol • Duratbegović Dolac • Duša • Gaj • Galičica • Grnica • Gornja Ričica • Gornji Mračaj • Hrasnica • Humac • Jagnjid • Jelače • Jelići • Kozice • Krupa • Kute • Lužani • Mačkovac • Mračaj • Osredak • Pajić Polje • Paloč • Pidriš • Ploča • Podgrađe • Pridvorci • Rosulje • Seferovići • Seoci • Smrčevice • Svilići • Uzričje • Vaganjac • Valice • Vilić Polje • Voljevac • Voljice • Vrse • Zastinje • Ždrimci Zemljopis Vranica • Raduša • Vrbas • Bistrička rika • Krušćica • Trnovača • Voljišnica • Skopaljska dolina • Ždrimačka jezera Kultura i sport HKD Napredak Uskoplje • KUD Halil Mršić • BZK Preporod • Hrvatska uzdanica Uskoplje • Uskopaljske jeseni • HNK Sloga • RK Sloga • Gradski stadion Košute Dobavljeno iz "http://hr.wikipedia.org/wiki/HNK_Sloga_Uskoplje" Kategorije: Bosanskohercegovački nogometni klubovi | Šport u Uskoplju | Hrvatska športska društva izvan Hrvatske

