Koordinate: 20°-23° SG Š, 74°-84° ZGD Republika Kuba (šp. República de Cuba) je država i arhipelag u severnim Karibima koji se nalazi između Karipskog mora, Meksičkog zaliva i Atlantskog okeana. Severno od Kube se nalaze Sjedinjene Američke Države i Bahami, na zapadu Meksiko, na jugu Kajmanska ostrva i Jamajka, a na jugoistoku Haiti. Република Куба República de Cuba Zastava Grb krilatica: "Patria o Muerte" (španski: Domovina ili smrt)'' Himna La Bayamesa Glavni grad Havana 23°8′N 82°23′W Službeni jezik španski Vlada Socijalistička republika - Predsednik Raul Kastro - Potpredsednik Hoze Ramon Maćado Ventura Nezavisnost Od Španije - Proglašena 10. oktobar 1868. - Proglašena republika 20. maj 1902. - Kastrov ulazak u Havanu 1. januar 1959. Površina - Ukupno 110.861 km² (105.) Stanovništvo - 2006. 11.382.820 (73..) - 2005. popis 11.177.743 - Gustina 102/km² (97..) BDP (PKM) 2005. približno - Ukupno $39,17 milijardi (bez ranga.) - Po glavi stanovnika $3.500 (bez ranga.) Valuta Pezos (CUP) Vremenska zona UTC od -5 do -4 Internet domen .cu Pozivni broj ++53 Sadržaj [uredi] Istorija Za više informacija pogledajte Istorija Kube [uredi] Španska kolonizacija Kubu i njeno indijansko stanovništvo (Taino, Siboni i Ganajatabi) okupirali su Španci u prvoj polovini šesnaestog veka. U narednih par decenija domorodačko stanovništvo je praktično istrebljeno ropskim radom i bolestima iz Evrope. Da bi se održala radno intenzivna ekonomija na plantažama šećerne trske, na Kubu su dovedene desetine hiljada afričkih robova (17. i 18. vek). [uredi] Borba za nezavisnost Borba za nezavisnost kolonije je počela 1868. Borbe od 1868. do 1878. poznate su kao Veliki rat (Guerra Larga), a od 1878. do 1879 kao Mali rat (Guerra Chiquita). Godine 1895. kubanski nacionalni heroji Hoze Marti, Maksimo Gomez i Antonio Maceo su predvodili 200.000 Kubanaca u borbi protiv španskih kolonijalnih vlasti. Međutim, Špance je sa Kube konačno proterala tek intervencija SAD-a u špansko-američkom ratu 1898. godine. SAD su okupirale ostrvo i držale ga do formalnog proglašenja nezavisnosti 1902. godine, nakon čega su i dalje dominirale na ostrvu. Takozvanim Platovim amandmanom, koji je važio do 1932., SAD su zadržale pravo da intervenišu na ostrvu u cilju zaštite svojih nacionalnih interesa. Ostatak ovih posebnih vojnih prava SAD na Kubi je vojna baza u Zalivu Gvantanamo, koja od 2000. služi kao zatvor za zarobljenike iz rata u Avganistanu i Iraku. [uredi] Revolucija iz 1959 Fidel Kastro je organizovao pobunjeničku armiju, kojom se pokušao suprotstaviti tadašnjem diktatoru Kube Batisti. Njegovi najbliži saradnici bili su Raul Kastro, Kamilo Sjenfuegos i Argentinac Ernesto Če Gevara. Kastrov 'Pokret 26. jul' je preuzeo vlast na Kubi 1959. godine, nakon pobede nad Batistinim oružanim snagama. U vreme trijumfa Revolucije, 75% kubanske zemlje je bilo u vlasništvu stranaca (najviše državljana Sjedinjenih Američkih Država). Kuba je proglašena Socijalističkom diktaturom 1961. Nova revolucionarna vlada je izvršila zemljišne reforme i nacionalizovala većinu vlasništva stranih kompanija, kao i domaćih bogataša. Rezultat toga je bio pogoršanje odnosa sa SAD. Kastro se isprva nije deklarisao kao komunist, ali su ga snažne veze sa Sovjetskim Savezom kasnije privolele da na taj način organizuje vlast, po ugledu na Sovjetski Savez. Nova vlada je započela reforme kakve je Kastro i obećao. Zdravstvo i školstvo su postali besplatni za sve građane Kube. Nekoliko narednih decenija Kuba je dobijala značajnu pomoć Sovjetskog Saveza, najviše preko razmene šećera za naftu koju je Kuba dalje plasirala na svetsko tržište. U to vreme Kuba je podržavala komunističke pokrete u Latinskoj Americi: (Nikaragva, Salvador, Gvatemala i Čile) i Africi: (Angola, Mozambik i Etiopija, Kongo). Samo u Angoli Kuba je imala 50.000 raspoređenih vojnika. [uredi] Prelazni period Raspadom Sovjetskog Saveza 1991. godine Kuba je doživela težak ekonomski udarac i proglašen je „specijalni period“ oporavka. Iako su MMF i Svetska banka odbile da pruže pomoć Kubi, kubanska privreda se nije urušila i, iako su ekonomski pokazatelji i dalje niži nego 1989. godine, oseća se spor, ali stabilan ekonomski napredak. Amerikanci su proglasili trgovinski embargo protiv Kube, koji se odnosi na izvoz sve robe (osim lekova i hrane) na Kubu. Najveći broj putovanja Amerikanaca na Kubu je zabranjen (turistička putovanja su zabranjena zakonom). Amerikanci koji putuju na Kubu to čine krišom, putujući preko Meksika, Kanade ili Bahama. [uredi] Politika Kuba je komunistička država, ili parlamentarna republika predvođena Komunističkom partijom. Fidel Kastro je bio na čelu države i vlade od 1959. godine. On je vršio funkciju šefa države, šefa vlade, prvog sekretara Kubanske komunističke partije, kao i vrhovnog zapovednika Kubanskih oružanih snaga. Februara 2008. Fidel Kastro se povukao sa funkcije predsednika. Za novog predsednika Kube je izabran njegov brat Raul Kastro, 24. februara 2008. Fidel je zadržao funkciju prvog sekretara Kubanske komunističke partije. Kubanski jednopartijski parlament, Nacionalna skupština narodne sile (šp. Asamblea Nacional del Poder Popular), ima 609 članova. Oni se biraju svakih 5 godina. Komunistička stranka je jedina legalna politička stranka na Kubi. Ona drži vodeće funkcije u upravi zemlje, uključujući i sudstvo. Ključna politička pitanja političkog života na Kubi uključuju ilegalnu emigraciju kubanaca u SAD, ekonomski embargo koji je SAD nametnuo Kubi i hapšenje političkih disidenata. [uredi] Ekonomija Ekonomija Kube je pod centralnim nadzorom političke vlasti. U poslednjih nekoliko godina sprovedene su manje reforme da bi se smanjila nelikvidnost, povećala učinkovitost poduzeća i otklonila stalna nestašica hrane i još nekih osnovnih sredstava. U razdoblju od 1989. do 1993. godine BDP je pao za 35%, kao rezultat raspada SSSR-a, najvećeg Kubanskog trgovačkog partnera. Nakon laganog oporavka u sledećih nekoliko godina, 1999. godine BDP je povećan 6,3%, kao rezultat velikog uspona turizma. Kubanska privreda se danas zasniva na tri najvažnije privredne grane: poljoprivreda (duvan, šećer, limun), rudarstvo (nikl) i turizam. Glavni kubanski trgovinski izvozni partneri su Holandija, Kanada i Kina, a najviše se uvozi iz Venecuele, Španije i SAD-a. [uredi] Turizam Plaža u Varaderu Trinidad na Kubi - kolonijalni grad pod zaštitom UNESKO-a Ekonomija Kube se naglo razvija zbog turizma koji se svake godine sve više povećava. Sredinom 1990-tih, turizam je postao primarna grana ekonomije u Kubi. Mnogi zvaničnici iz Kube govore kako je turizam "srce kubanske ekonomije", a turizam je jedan od glavih preokupacija kubanske organizacije za razvoj. Oko 1,9 miliona turista posetilo je Kubu 2003. godine, što je ekonomiju obogatilo za 2,1 milijardu dolara. Većina turista dolazi iz Kanade i zemalja Evropske unije. U popularne turističke destinacije spadaju Varadero, Kajo Koko i Havana. [uredi] Pokrajine Kuba je podeljena na 15 pokrajina i 169 opština, uz jednu specijalnu opštinu, Isla de Huventud. [uredi] Geografija Za više informacija pogledajte Geografija Kube Pogled na Kubu iz svemira Mapa Kube Ostrvo Kuba je najveće ostrvo na Karibima. Država Kuba se sastoji od celog ostrva Kuba i manjih obližnjih ostrva, izuzimajući zaliv Guantanamo, vojnu luku koja je iznajmljena Sjedinjenim Državama od 1903. godine. Ostrvo Kuba je šesnaesto ostrvo po veličini na svetu. Ostrvo je najvećim delom u ravnici, sa brdima i planinama u jugoistočnom delu i najvišim vrhom Piko Real de Turkino na 2.005 m. Ostrvska klima je tropska. Sušna sezona je od novembra do aprila, a kišna od maja do oktobra. Havana je glavni i najveći grad na Kubi. Drugi veći gradovi su Santjago de Kuba, Olgin i Kamagvej. Neki od poznatijih manjih gradova su Barakoa, koji je prvo špansko naselje na Kubi, Trinidad, Sjenfuegos i Bajamo. [uredi] Zemljište Tlo Kube uglavnom čine nizije koje se prema unutrašnjosti zemlje blago izdižu sve do najviše tačke Piko Turkino, koja iznosi 2.005m. Obale su izobličene brojnim manjim i većim zalivima. Dužina obale iznosi 3.740km. Najduža reka je Rio Koto na severoistoku (240km) i plovna je samo polovinom svoje dužine. [uredi] Klima Klima Kube je tropska i pogodna za uzgoj šećerne trske. Srednja godišnja temperatura je 25°C, sa ekstremnim letnjim vrućinama i visokom vlažnošću vazduha, praćena vetrovima koji duvaju iz suptropskih zona ka ekvatoru. Veći deo godišnjih padavina (u proseku 1.320mm) izluči se tokom vlažne sezone koja traje od maja do oktobra. U avgustu, septembru i oktobru povremeno se javljaju uragani. [uredi] Demografija Za više informacija pogledajte Demografija Kube Demografska karta Kube Deca u školskim uniformama na Kubi Starosedioci Kube su Sajboneji, Gvanahatabeji i Araraci. Na teritoriji Kube živi oko 11.177.743 stanovnika, prema popisu iz 2002. godine[1]. Velik broj Kubanaca živi u inostranstvu, uglavnom na Floridi (SAD) oko 1.000.000. U poslednih pedeset godina stopa rasta broja stanovnika iznosi 4,3 promila. Prosečna gustina naseljenosti je 96 stanovnika/km2. U urbanim područjima živi 77%, a u ruralnim 23% stanovništva. Kuba je multirasno društvo. Najveća organizovana religija je katoličanstvo. Santerija je religija koja je mešavina starih afričkih religija i katoličanstva, i široko je rasprostranjena na Kubi. Po proceni iz 2000. godine, prirodni priraštaj u Kubi je 0.39%. Zvanično, Kuba je ateistička država. Prema popisu iz 2002. godine[1], Kuba ima 11 177 743 stanovnika. Većinsko je belo stanovništvo (65.5 %), sa tendencijom porasta stanovništva afričkog porekla i mulata. Podaci ovog popisa su sledeći: Na Kubi takođe postoji i mala kineska zajednica, kao i mala haićanska zajednica raštrkana po celom ostrvu, uglavnom u istočnim i centralnim delovima koja održava svoje običaje i tradicije uz podršku lokalnih vlasti. Prosečan životni vek Kubanaca je 75,6 godina (78,1-žene; 73,3-muškarci), a prosečna starost je 35.1 godina. Procanat stanovnika starijih od 60 godina i više: 14.7 %, a odnos muškaraca i žena je prilično ujednačen: muškarci: 49.97 %; žene: 50.03 %. Procenat stanovništva koje živi u gradovima je 75.9 % Stopa pismenosti je 95,7% (95,3%-žene; 96,2%-muškarci). [uredi] Religija Kuba je za razliku od zemalja Centralne i Južne Amerike manje religiozna. U 1980. godini gotovo polovinu populacije činili su ateisti, a 40% rimokatolici. Ostatak su činili protestanti, a zastupljena je su i tradicionalna afrička verovanja (Santerija). [uredi] Jezici Španski jezik je zvanični jezik i govore ga svi Kubanci, iako postoje neznatne razlike u dijalektima tri kubanske regije. Kubanski španski jezik je uglavnom jednak južnoameričkoj verziji španskog, međutim postoje reči i izrazi u govoru Kubanaca koji su svojstveni samo njima. Npr. rembambaramba (=slobodno za sve); amarillo (=saobraćajac, jer saobraćajci na Kubi nose žute uniforme) i sl. Engleski jezik je popularan, njegovo učenje u srednjim školama je obavezno. Kubanci koji su pohađali školu za vreme bivšeg Sovjetskog Saveza govore i ruski jezik. [uredi] Kultura Poznati kubanski koktel Mohito Kuba je poznata po: Za više informacija pogledajte Spisak Kubanaca [uredi] Praznici i značajni datumi na Kubi Datum Naziv 1. januar (državni praznik) Dan oslobođenja 24. februar Početak drugog Kubanskog rata za nezavisnost 1895. 1. mart Godišnjica napada na Predsedničku palatu 1957. 8. mart Dan žena 19. april Godišnjica odbrane u Zalivu svinja 1. maj (državni praznik) Praznik rada 26. jul (državni praznik) Dan nacionalne pobune 8. oktobar Godišnjica smrti Ernesta Če Gevare 1967. 10. oktobar (državni praznik) Počeo Prvi Kubanski rat za nezavisnost 1868. 28. oktobar Godišnjica smrti Kamila Sjenfuegosa 27. novembar Godišnjica egzekucije osam studenata medicine od strane Španske kolonijalne vlade 1871. 7. decembar Godišnjica smrti Antonija Masea 1896. 25. decembar (državni praznik) Božić [uredi] Reference [uredi] Spoljašnje veze Sa drugih Vikimedijinih projekata : Anti-Kastro pokreti u SAD Države i teritorije na Karibima, Severnoj i Srednjoj Americi Suverene države Belize • Gvatemala • Grenada • Dominika • Dominikanska Republika • Salvador • Jamajka • Kanada • Kostarika • Kuba • Meksiko • Nikaragva • Panama • Sveta Lucija • Sveti Vinsent i Grenadini • Sveti Kits i Nevis • Sjedinjene Američke Države • Trinidad i Tobago • Haiti • Honduras Zavisne teritorije Britanske: Angvila • Bermudi • Devičanska ostrva • Kajmanska ostrva • Monserat • Turks i Kaikos ostrva • Danska: Grenland • • SAD: Devičanska ostrva • Navasa • Portoriko • Francuske: Gvadelup • Martinik • Sveti Martin • Sveti Bartolomej • Sveti Pjer i Mikelon • Holandske: Aruba • Holandski Antili Dobavljeno iz "http://sr.wikipedia.org/sr-el/%D0%9A%D1%83%D0%B1%D0%B0" Kategorije stranica: Države u Severnoj Americi · Kuba · Latinska Amerika Skrivene kategorije: Izabrani članci na la.viki · Izabrani članci na he.viki

