Nakon što su je kamenovali na cesti došla je policija koja joj se smijala, a jedan policajac ju je htio silovati. U Hrvatskoj je April, transrodnu osobu s Filipina, našla mir s partnerom Markom.. Zagrepčanin Marko odlučio se boriti za svoju partnericu April, transrodnu osobu s Filipina s kojom živi u Zagrebu od prošlog lipnja i koju bi policija svaki tren mogla deportirati. - Ovo je katastrofa, policijska samovolja, ugrožavanje života moje partnerice. Pobjegla je od ovakvog tretmana, a čini se da ni ovdje nije ništa bolje - rekao je Marko. April je trenutačno smještena u prihvatilištu za strance Ježevo. Ona je, kako kaže njezin partner, na Filipinima bila kamenovana na cesti zbog svojeg rodnog identiteta, a brat joj je prijetio smrću te se u rodnoj zemlji nije mogla zaposliti, piše Jutarnji list. Jedina im je šansa Europski sud za ljudska prava, od kojeg će njihova odvjetnica Sanja Bezbradica zatražiti da zabrani Hrvatskoj deportaciju. Kamenovana na ulici Marko i April upoznali su se 2008. preko Interneta, započeli vezu, a nakon što je Marko otputovao na Filipine otvorili su trgovinu namirnicima. No, život im se pretvorio u pakao, jer je April trpil trpila prijetnje smrću od strane brata, a jednom prilikom je na cesti kamenovana. Nakon što je pozvala policiju oni su joj se smijali, a jedan ju je čak htio silovati. Nakon što je zemlju poharao tajfun mještani su za katastrofu počeli kriviti April i Marka. U potrazi za mirom par se u listopadu prošle godine preselio u Hrvatsku gdje je našao sreću. No, s obzirom da je April biloški muškarac s rođenim imenom Henry par se nije mogao vjenčati u Hrvatskoj što je značilo da ona ne može ostati u hrvatskoj nakon isteka tromjesečne vize.April je krenula u postupak traženja azila koji joj je, uz navode da joj je život na Filipinima ugrožen, odbijen. Odbijena je i žalba, a ona je zatražila odgodu deportacije. Ponižena i od hrvatske policije - gledali ju golu No, u utorak je par primio poziv od policije i April se našla pred prekršajnim sudcem zbog ilegalnog boravka u zemlji. Iako je tada objašnjeno što se sve događalo sud nije mogao odmah donijeti odluku, te je do okončanja postupka izrekao zaštitnu mjeru - April je dopušteno da se brani sa slobode, ali joj je zabranjeno da napusti zemlju. - Tijekom postupka ispitani su i policajci. Meni je odmah bilo jasno da su iznenađeni odlukom - priča Marko. Čim su izašli na hodnik, April je prišao policajac, oduzeo joj slobodu, odveo ju na dežurni odjel i izrekao joj mjeru protjerivanja iz zemlje! Izrekli su mjeru suprotnu onoj koju je izrekao sud! Iste su je sekunde odveli u Ježevo, bez ičega - priča za Jutarnji list. Marko više od 24 sata nije znao gdje je ni kako je i tek ju je u četvrtak posjetio. Kaže kako je njegova partnerica preplašena te da je ponižavana sa strane policije koji su je tražili da se skine gola i pri tome se nisu htjeli okrenuti. Ročište na sudu se nastavlja u petak.

