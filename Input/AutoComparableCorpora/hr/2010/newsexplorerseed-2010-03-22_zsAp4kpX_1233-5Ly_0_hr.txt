Engleska Zemlja Robin Hooda, James Bonda, Sherlock Holmesa, Harry Pottera, najboljih rock bandova na svijetu! Dakle, destinacija na kojoj je sve moguće! Jeste li znali:.

Zašto se u Britaniji vozi lijevom stranom? U dalekom srednjem vijeku, većina ljudi bili su, naime, dešnjaci, a na put u opasnome srednjem vijeku ne biste kretali bez barem nekakvog oružja. Oružju je mjesto u desnoj ruci i svakako biste željeli da osoba s kojom se mimoilazite bude s vaše desne – a nikako ne s lijeve strane. Zatreba li vam u samoobrani, morali biste biti maksimalno brzi i spretni. Potencijalnog neprijatelja željeli ste imati s desne strane..

Da se u rečenici "The quick brown fox jumps over the lazy dog." koriste sva slova engleske abecede? Zemljopisni položaj Ujedinjeno Kraljevstvo Velike Britanije i Sjeverne Irske (najčešće se naziva samo Velika Britanija, UK ili samo Britanija) je suverena država koja se nalazi na sjeverozapadnom dijelu Europe. Velika Britanija je smještena na sjeverozapadnoj obali kontinentalne Europe, okružena je Sjevernim morem, Engleskim kanalom i Atlantskim oceanom. Pod suverenitetom Ujedinjenog Kraljevstva, iako nisu njegov dio, spadaju i zavisni teritoriji - Kanalski otoci, otok Man te niz prekomorskih teritorija. Ujedinjeno Kraljevstvo je nastalo nizom Zakona o uniji (Act of Union), koji su ujedinili Englesku, Škotsku i Wales sa Sjevernom Irskom, regijom na otoku Irskoj. Britansko otočje je zemljopisni naziv za skupinu otoka, kojima pripadaju Velika Britanija, Irska, otoci Man, Wight i Orkney, Hebridi, otočje Shetland, Kanalski otoci i drugi. Površina 242,514 km² Broj stanovnika 59.8 milijuna Državno uređenje Parlamentarna monarhija Glavni grad London, 7,43 milijuna stanovnika Klima Pretežno kišovito tokom cijele godine. Dok Engleska i Wales bilježe prosječne temperature kao i u Europi, zimi rijetko ispod -5 C a ljeti rijetko iznad 30 C, Škotska bilježi prilično promjenljive vremenske uvjete s ponešto nižim temperaturama nego u ostalim djelovima Ujedinjenog Kraljevstva. Sjeverna Irska ima pretežno pomorske klimatske uvijete, vrijeme je dosta nestabilno sa prosječnim temperaturama SIJEČANJ: 6.5 C, SRPANJ: 17.5 C. Novac Britanska funta (£) = 100 penija. Novčanice za 50, 20,10 5 £. Kovanice Jezik Engleski, službeno priznati regionalni jezici: velški, škotski, galski, irski, kornvolski i ulsterski škotski Religija Većina Protestanti, Katolička manjina Strane valute Novac možete promjeniti u bankama, mjenjačnicama i većini hotela (gdje je obično nepovoljniji tečaj). Električni napon 240 V, 50 Hz. Utikači većinom s tri priključka Vremenske zone GTM + 1 (od zadnje subote u ožujku do zadnje subote u studenom) Putne isprave Hrvatski državljani, kao i građani svih drugih država koje nisu članice EU podliježu imigracijskoj kontroli prilikom ulaska u Veliku Britaniju. Upit o uvjetima odlaska u Veliku Britaniju možete poslati na adresu Britanskog veleposlanstva, Aleksandra von Humbolta 4, 10 000 Zagreb, Zdravlje Nema upozorenja. Preporučujemo da se prije putovanja detaljnije informirate na web stranicama Svjetske zdravstvene organizacije (WHO). Cijepljenje Cijepljenja nisu potrebna. Radno vrijeme Standardno radno vrijeme je od ponedjeljka do petka od 9:30h – 18:00h, te subotom od 9:30h – 12:30h. Pošte: ponedjeljak – petak od 9.00h – 17.30h. Poštanske marke možete kupiti u kioscima ili na pošti. Poštanski sandučići su crvene boje. Banke: ponedjeljak – petak od 9.30h – 16.30h (vrijeme zatvaranja nije standardno u svim bankama). Trgovine: standardno radno vrijeme za sve trgovine je od ponedjeljka do subote od 9:30h - 18:00h, iako su neke trgovine otvorene do 20:00h. Rijetko se trgovine zatvaraju za vrijeme ručka, a većina ih je otvorena i nedjeljom od 12:00h - 18:00h. Telekomunikacije Telefon: pozivni broj za Veliku Britaniju je 44, a izlazni broj iz Velike Britanije prema Hrvatskoj: +385 (+ pozivni broj mreže bez 0; npr. 1 – za Zagreb) + preplatnički broj korisnika. Na telefonskim govornicama možete koristiti kovanice a ukoliko ne primaju kovanice, možete koristiti telefonsku ili kreditnu karticu. Telefonske kartice mogu se kupiti u poštanskim uredima te u poslovnicama cigareta/novina. Mobitel: Pokrivenost signala je dobra: Preporučeni roaming partneri: Vodafone Oznaka mreže na zaslonu telefona: Vodafone UK, O2 UK, ORANGE Odlazni pozivi prema Hrvatskoj i unutar Velike Britanije: 8,91 kn Dolazni pozivi: 4,91 kn Slanje SMS poruka: 1,91 kn Slanje MMS poruka: 5,91 kn Preporučen roaming partner: T-mobile UK Oznaka mreže na zaslonu telefona: T-mobile, T-mobile UK, one2one Odlazni pozivi prema Hrvatskoj i unutar Velike Britanije: 12,48 kn/min Dolazni pozivi: 7,98kn/min Slanje SMS poruka: 3,98 kn Slanje MMS poruka: 6kn Korisni brojevi Policija 999 Hitna služba 112 Pomoć na cesti +33 472 171 205 Vatrogasci 911 PROMET - Važno:u Britaniji se vozi lijevom stranom ulice! Tijekom dana u Britaniji, posebice u većim gradovima, vlada poprilično velika gužva na prometnicama pa se preporuča da se na vrijeme krene prema odredištu. Sigurnosni pojas je obavezan za putnike na prednjim kao i na stražnjim sjedalima. Strogo je zabranjen razgovor mobilnim telefonom za vrijeme vožnje. Dodatne informacije možete pronaći na: www.theaa.com i www.rac.co.uk Zrakoplov Velika Britanija ima preko 100 zračnih luka, a glavne su Heathrow i Gatwick Brod Glavne luke u Velikoj Britaniji su: Dover, Harwich, Holyhead and Portsmouth. Vlak Velika Britanija ima dobru mrežu vlakova koji su odlično povezani sa brodskim linijama. Gradski prijevoz Putujete li gradskim prijevozom, važno je znati da svi gradovi u Velikoj Britaniji imaju odlično organizirani autobusni gradski prijevoz. Glasgow,Liverpool, London i Newcastle imaju podzemnu željeznicu. Urbani gradovi Birmingham, Cardiff, Glasgow, Liverpool i Manchester imaju dobru povezanost željeznicom. Taxi Ovlašteni taxi operatori naplaćuju po kilometru. Cijena je nešto viša ukoliko se radi o prazniku, vikendu, ukoliko putnik ima puno prtljage ili ako se radi o kasnoj noćnoj vožnji. U velikim gradovima, neovlašteni taxi operatori nude svoje usluge po nešto nižim cijenama. Hrana i piće Svaka regija u Velikoj Britaniji je poznata po svojim lokalnim specijalitetima. Cijene: London je trenutno jedna od najzanimljivijih gastronomskih destinacija a jedini pravi rival koji ga slijedi u stopu, je New York. Restorani se u Londonu većinom mogu podijeliti u četiri kategorije: oni u kojima je večera, koja obuhvaća predjelo-glavno jelo-desert bez pića, iznad 70£ (npr. Gordon Ramsay na Royal Hospital Road, ili La Gavroche,…), oni u kojim večera koja obuhvaća predjelo-glavno jelo-desert bez pića, između 45£ i 70£ (npr. Lindsay House, Locanda Locatelli,…), u treću kategoriju ulaze restorani u kojima je večera koja uključuje predjelo-glavno jelo-desert bez pića, od 20£ do 45£ (npr. Incognico, Mash,…) i u četvrtoj kategoriji su restorani u kojima je večera sa predjelom-glavnim jelom-desertom bez pića do 20£ (npr. Rock and Sole Plaice, Duke of York,…). U sve cijene je uključen PDV. Napojnice: Cijena za uslugu većinom nije dodana ukupnom računu pa će se najčešće dodatno naplatiti 12.5%. Iako je to tehnički gledano na svakom potrošaču da odluči , bilo bi jako neobično kad bi se zatražilo da se ne naplati ta usluga. Zasigurno, gdje ta usluga nije uključena, napojnica od minimalno 10% je prihvaćena, iako se u zadnje vrijeme napojnica kreće između 12-15%. Dress code: u većini restorana je neformalan dress code osim u ekskluzivnim restoranima prve navedene kategorije (pogledaj odjeljak o cjenama) u kojima nije dress code naglašen ali se pretpostavlja. Također, u takvim restoranima, prethodna rezervacija je obavezna. Napojnice Usluga servisa i svi porezi uključeni su u račun. Ako ste bili zadovoljni možete ostaviti napojnicu u visini od 10% do 12% u hotelu, 10% - 15% u restoranu i 10% - 15% svim uslužnim djelatnostima ( taxi, frizerski salon,...) Shopping Poznati shooping centri: - The King’s Road in Chelsa, SW1 - Notting Hill: Westbourne Grove and Ledbury Road, W11 Brick Lane area, E1 and E2 - Ulica Oxford: Regent Street (website: www.regentstreetonline.com) uključuje: Hamley’s toy Emporium, robne kuće sa poznatim i cjenovno prihvatljivijim imenima, poput Selfridges, Marks & Spencer i John Lewis. - Tottenham Court Road, WC1 (elektronička oprema) - Charing Cross Road, WC2 (većinom knjižare) - Piccadily, W1, Waterstones - najpoznatija Londonska knjižara - Convent Garden, WC2 – najpopularnije mjesto za shooping - Old and New Bond Streets, W1 - odlično mjesto ako ste ljubitelji odjeće s potpisom poznatih dizajnera jer se tamo nalaze trgovine poput: Prada i Gucci, a u obližnjoj Conduit Street možete naći dizajnerske kuće poput Issey Miyake i Vivien Westwood. Također se preporuča obilazak nekih od poznatih londonskih tržnica gdje možete kombinirati kupnju sa razgledavanjem kulturnih znamenitosti. Neke od najpoznatijih tržnica su: - Camden Lock, Chalk Farm Road, NW1 - Portobello Road, W10 (antikviteti) - Petticoat Lane i Brick Lane, E1 (voće, povrće, nakit,...) - Columbia Road, E2 (cvijeće) - Alfie’s Antique Market (antikviteti 20. st.) - Borough Market, SE1 (hrana),... Što i gdje se isplati kupovati suvenire: Ukoliko ste u potrazi za suvenirom koji bi ponjeli iz Londona svojim najmilijima, najbolje mjesto za kupnju je u Oxford ulici, u Piccadilly cirkusu i na ostalim turističkim atrakcijama. Najzanimljiviji su suveniri koji predstavljaju neke od članova kraljevske obitelji. Također, u Harrodsu (Knightsbridge SW1) možete naći mnoštvo suvenira koji privlače svakodnevno velik broj turista, ali ne samo zbog velikog izbora suvenira, nego i zbog poznatih rasprodaja. Radno vrijeme: standardno radno vrijeme za sve trgovine je od ponedjeljka do subote od 9:30 - 18:00, iako su neke trgovine otvorene do 20:00. Rijetko se trgovine zatvaraju za vrijeme ručka, i većina ih je otvorena i nedjeljom od 12:00 - 18:00. Kasno večernje otvaranje (obično do 20:00) je utorkom na West Endu i srijedom na Knightsbridge području. Povrat poreza: većina najpoznatijih trgovina na West Endu nude povrat poreza ( 17.5%) u sklopu Global Refund (više informacija možete dobiti na broju telefona: 0800 829 373, ili na web stranici: www.globalrefund.com) stanovnicima zemalja koje ne pripadaju Europskoj Uniji. U većini trgovina možete plaćati u funtama i u eurima Lokalni običaji Sunčanje u toplesu dozvoljeno je na određenim plažama i tolerira se u određenim parkovima. Cigarete se ne smiju prodavati djeci mlađoj od 16 godina. Mjesta u kojima je pušenje dozvoljeno kao i ona u kojima je zabranjeno su jasno označena. Monarhija, iako danas samo simbolično, predstavlja značajno i najčešće podsvjesno divljenje i važnost. Članovi Kraljevske obitelji izazivaju divljenje i svaki njihov čin je popraćen velikom medijskom pažnjom.Stisak ruke je uobičajena gesta naručito prilikom prvog upoznavanja.Naručito se cijeni simboličan poklon, ruža ili čokolada, prilikom dolaska u nečiji dom. Pristojni je sačekati da svi budu usluženi ili uzmu hranu prije nego se počme jesti. Znamenitosti: City Card - Iskaznica London Pass štedi vrijeme i novac jer omogućava: • besplatan ulaz ili popust za više od 55 znamenitosti i atrakcija Londona • više od 40 dodatnih posebnih pogodnosti, popusta ili besplatnih proizvoda/usluga • besplatan vodič s informacijama • prednost pri ulazu u najposjećenije znamenitosti - Fast Pass • mogućnost „besplatne“ vožnje javnim gradskim prijevozom po Londonu Iskaznica London Pass uključuje: čip karticu i vodič s informacijama o glavnim znamenitostima i atrakcijama, popustima i besplatnim specijalnim ponudama, te (ovisno o opciji) kartu za javni gradski prijevoz - Travelcard Trafalgar Square (Trg Trafalgar) - Trafalgar trg obuhvaća jednu od najpoznatijih svjetskih galerija National Gallery, koja posjeduje izuzetnu kolekciju slika. Covent Garden - ulični plesači daju poseban ugođaj ovom mjestu i čine ga zanimljivom turističkom atrakcijom koju morate vidjeti ako ste prvi put u Londonu. British Airways London Eye i County Hall - iako je London Eye središte znamenitosti, tu je i County Hall, bivši dom Velikog londonskog sabora, a danas dom Londonskog Akvarijuma. South Kensington Museums Victoria & Albert muzeji (V&A) spadaju u tri najvažnija muzeja u South Kensintonu - ostali su: Natural History Museum i Science Museum. British Museum (Britanski muzej) Britanski muzej je jedan od najljepših svjetskih muzeja. St Paul’s Cathedral (Katedrala Sv. Pavla) Kupola Katedrale Sv. Pavla je treća najveća na svijetu i jedna od najprepoznatljivijih u Londonu. Tower Hill Zloglasna kraljevska utvrda i palača ima 900 godina staru povijest – od zatvora i mjesta za pogubljenje, do kovnice, arsenala i impresivne zbirke dragulja. Buckingham Palace (Palača Buckingham) Dom kraljice, mjesto koje je oduvijek bilo jedna od najposjećenijih atrakcija Londona. Svi turisti žele prisustvovati smjeni straže, koja se svakodnevno odvija u 11:30 od travnja do srpnja. Veleposlanstvo RH London 21 Conway Street London W1T 6BN UK Tel. 0044 20 73872022 Konz. 73871144 Fax 0044 20 73870310 Konz. 73870936 Službena stranica zemlje: http://www.visitbritain.co.uk/

