Autor: Tanja Rudež Objavljeno: 21.02.2010 Umjerena tjelesna aktivnost, prije svega svakodnevno hodanje, pridonosi i dobroj mentalnoj formi jer jača dio mozga povezan s pamćenjem Želite li se riješiti suvišnih kilograma, napravite svaki dan 10.000 koraka po gradu, savjetuju znanstvenici koji se pozivaju na brojne studije o blagotvornom učinku hodanja. VEZANE VIJESTI Vijesti Nedavno objavljeno istraživanje u Proceedings of the National Academy of Sciences (PNAS) pokazuje da umjerena fizička aktivnost, prvenstveno svakodnevno hodanje, pridonosi dobroj mentalnoj formi jer jača hipokampus, dio mozga povezan s nekim oblicima pamćenja. I Svjetska zdravstvena organizacija (WHO) savjetuje pola sata hodanja dnevno jer to za deset posto smanjuje rizik od infarkta. Od Da Vincija do Japana No, da biste izračunali konačnu bilancu vašeg dnevnog hodanja, nužno je koristiti pedometar, malu spravu koja ne samo da broji svaki korak nego računa i broj prijeđenih kilometara. Prvi protototip pedometra napravio je renesansni učenjak Leonardo da Vinci, a spravica je zatim usavršena u Francuskoj odakle ju je u SAD uvezao američki predsjednik Thomas Jefferson. No, prvi moderni pedometar pojavio se 1965. godine u Japanu pod nazivom menpo-kei, što znači deset tisuća koraka. No, posljednjih godina pedometri su u modi jer pomažu u mršavljenju, što je pokazala i studija objavljena u Journal od American Medical Associationa (JAMA). Istraživanje je trajalo 18 tjedana, a obuhvatilo je 2767 ispitanika, mahom žena, prosječne dobi 49 godina. Pokazalo se da se kontroliranjem broja koraka uz pomoć pedometra fizička aktivnost povećava za 27 posto, odnosno da osoba s tom napravom hoda 1,6 kilometara više nego bez nje. To je, pak, imalo blagotvoran učinak na snižavanje krvnog tlaka i mršavljenje. Mudra mala sprava Pedometri su dostupni u većini trgovina sportskom opremom, a stoje od 50 do nekoliko stotina kuna. Pedometar se nosi u džepu ili se zatakne za remen, dok neke sofisticirane varijante napravice dolaze u kompletu sa slušalicama pa automat obavještava o broju koraka i prijeđenim kilometrima. Pedometri u Bijeloj kući Pedometri su prokrčili svoj put do Bijele kuće, zaključili su nedavno američki mediji izvjestivši o zanimljivoj kampanji koju je krajem 2009. godine lansira Peter Orsag, direktor Ureda za upravljanje i proračun u Washington (OMB). Orsag, koji svakodnevno hoda na posao i s posla, potaknuo je svoje zaposlenike na korištenje pedometra. Kampanji za poboljšanje zdravlja zaposlenika OMB-a odazvalo se dvjestotinjak ljudi. Oni su prvi tjedan kampanje dnevno napravili 10.871 koraka, a dva mjeseca kasnije 13.000 koraka na dan. Kako se Orsagovo ime spominje među potencijalnim savjetnicima Baracka Obame, novinari su zaključili da će se uskoro pedometar koristiti i u Bijeloj kući. Nedavno je američka prva dama Michelle Obama lansirala kampanju “Let’s move” za borbu protiv pretilosti zasnovanu na zdravijoj prehrani i fizičkoj aktivnosti. Broj preporuka: 20 Objavi na Facebooku Više o... FACEBOOK KOMENTARI

