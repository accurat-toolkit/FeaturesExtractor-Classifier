2010-09-30 | Word | Share This Ako želite osjetiti što je kreativni talent, ne tražite dalje od Chevroletovog štanda na Pariškom sajmu automobila i radova nekih od pobjednika ovogodišnjeg natječaja „Mladi?Kreativni?Chevrolet!“. Naime, Chevrolet je bio toliko impresioniran ovogodišnjim pobjednikom u kategoriji video, talentiranim timom iz škole Ecole Emil Cohl u Francuskoj, da je od njih posebno naručio video koji će predstaviti ovaj brand na sajmu. Rezultat je neobičan: kreativni video pun energije koji na velikim ekranima štanda oživljuje modernu interpretaciju branda. Ovo je izvrstan primjer kako natjecanje u primijenjenoj umjetnosti – pokrenuto 2007. od strane Chevrolet Europe kako bi se podržali umjetnici na početku karijere – daje europskim studentima primijenjenih umjetnosti jedinstvenu priliku da se za njih čuje u njihovim područjima djelovanja. Ove godine je stručni međunarodni žiri odabrao pet pobjednika iz četiri zemlje u kategorijama vizualne umjetnosti, moda, video, fotografija i glazba. Projekti s natječaja koji će se moći vidjeti na Chevroletovom štandu su sljedeći: Vizualne umjetnosti – Fantastični WTCC Spark koji je prvi put predstavljen na ovogodišnjoj utrci World Touring Car Championshipa u Brands Hatchu u Ujedinjenom Kraljevstvu. Pobjednik ovogodišnjeg natječaja „Mladi?Kreativni?Chevrolet!“ u kategoriji vizualne umjetnosti, José Rocha iz Portugala, redizajnirao je vanjštinu Chevrolet Sparka i Sparkov moderan urbani duh podigao na novu razinu. Moda – Profinjena i futuristička uniforma, koju su nosile hostese tijekom predstavljanja Chevrolet Volta, osvojila je prvo mjesto na ovogodišnjem natječaju u kategoriji moda. Autorica dizajna je Francuskinja Jungeun Eom, a uniforma predstavlja snažan i istovremeno profinjen stil Chevrolet Volta. Studenti iz iste modne škole (ESMOD iz Lyona) također su dizajnirali uniforme hostesa za tri preostale Chevroletove svjetske premijere. Ovogodišnji pobjednici natječaja „Mladi?Kreativni?Chevrolet!“ bili su počasni gosti na svečanoj večeri povodom Chevrolet Fashion Catwalka koja je održana u predivnom Théâtre du Merveilleux u Pavillons de Bercy (Pariz) na večer otvorenja Pariškog sajma automobila. Ovom svečanosti, koju je također uveličala modna revija Franka Sorbiera u čast Chevroletovim legendarnim automobilima, proslavljena je stogodišnjica mode i dizajna automobila. Na tragu ovogodišnjeg uspjeha, Chevrolet Europe sa zadovoljstvom najavljuje početak petog po redu natječaja „Mladi?Kreativni?Chevrolet!“. Svi kreativni zadaci, ponovno u kategorijama moda, fotografija, vizualne umjetnosti, video i glazba, vrte se oko Chevroletovog jubileja stogodišnjice postojanja koji će biti obilježen 2011. Za više informacija o natječaju posjetite www.youngcreativechevrolet.com. O Chevroletu Chevrolet je najveći globalni brand General Motorsa koji godišnje prodaje oko 3,5 milijuna vozila u preko 130 zemalja. Četvrti je po veličini globalni automobilski brand kada se radi o prodaji te je također jedan od najbrže rastućih brandova na svijetu. Chevrolet Europa nudi privlačan i prepoznatljiv dizajn, praktične i ekonomične automobile kao i izvanrednu vrijednost za novac. Nakon ponovnog predstavljanja ovog branda u Europi 2005. godine, Chevrolet je više nego udvostručio svoju prodaju na preko 500.000 automobila 2008. Godine 2009. Chevrolet je zadržao tržišni udio od 2,3 posto u Europi prodavši 426.000 automobila. Chevrolet ima mrežu od 2.900 prodajnih zastupstava i servisa u Europi. Ponuda modela uključuje posve novi gradski automobil Spark, mali Aveo, kompaktnu limuzinu Cruze, terenac Captivu, srednje veliku Epicu te legendarni sportski automobil Corvette. Godine 2011. Chevrolet će predstaviti Orlando, posve novi obiteljski jednovolumen, Camaro u kupe i kabrio-verziji, novi Aveo i hatchback-izvedbu Cruzea, a također će biti ponovno predstavljen terenac Captiva s četiri nova motora. Chevroletova najveća tržišta u Europi su Rusija, Italija, Njemačka, Francuska, Španjolska i Ujedinjeno Kraljevstvo. Osnovan u SAD-u od strane švicarskog emigranta Louisa Chevroleta davne 1911., ovaj će brand uskoro proslaviti stogodišnjicu svojeg postojanja predstavljanjem revolucionarnog električnog vozila s produljenim dosegom, Chevrolet Volta. Više informacija o Chevroletu potražite na web-stranici http://www.chevroleteurope.com ili http://media.chevroleteurope.com.

