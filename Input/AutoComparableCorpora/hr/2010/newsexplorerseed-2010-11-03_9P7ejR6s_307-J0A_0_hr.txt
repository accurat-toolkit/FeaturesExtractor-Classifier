Tko ovoj zemlji dade ime Rama? Tko god da je, spojio je znakovito naizgled nepomirljivo: buku i tišinu što se istodobno čuju. Jezerom prigušena buka izvora: Rame, Buka i Krupića čini je suvremenom Atlantidom koja se uporno rađa iz vode kao Venera, iz pepela kao feniks-ptica. Koliko god puta dođe čovjek u Ramu uvijek ga zapljusne iznenađujuća harmonija svjetla, vode, čovjeka, njegove ikavice i pjesme, ljepote u prkosu, tuzi i smijehu… Fra Mijo Džolan Dobrodošli na još jednu Internet stranicu o Rami i ramskom kraju! Sigurno se pitate zašto još jedna stranica? Evo zašto! Prije svega iz ljubavi prema rodnom kraju, želje da cijeli svijet vidi što to ima Rama, njezinu ljepotu, prirodu, ponudu i još mnogo toga. Moramo priznati da smo već dugo razmišljali o ovom projektu. Rama se na turističkim Internet portalima spominje vrlo malo ili nikako. Ako već nešto i piše o Rami onda je to svedeno na par rečenica popraćenih uz sličicu ili dvije koje često nemaju veze s njom. Ne kažemo da ćemo mi na ovome portalu savršeno predstaviti ramski kraj, ali trudit ćemo se da to bude pristojna promocija. Na ovom portalu dajemo mogućnost i vama posjetiteljima da pišete i uključite se u rad svojim tekstovima, fotografijama, video materijalima, sa svime onim što će ljepote Rame predstavljati cijelom svijetu. Ako želite i Vi nešto pisati, imate afiniteta, pokrivate neko određeno područje znanosti, molimo Vas da svoje tekstove i fotografije šaljete na e-mail Ova e-mail adresa je zaštićena od spam robota, nije vidljiva ako ste isključili JavaScript Pod linkovima Video i Fotografije svi naši posjetitelji mogu se registrirati i postavljati svoje video uratke i fotografije, naravno vezane za Ramu i ramski kraj. Neka ova stranica bude odmor za vašu dušu i promicatelj zavičaja iz kojeg dolazite! Rama-Prozor.TV ...jer volim Ramu!

