Beograd, Tbilisi -- Vežbe snaga NATO-a u Gruziji počele su uprkos kritikama Rusije i dan po okončanju vojne pobune u obližnjoj bazi Muhrovani. Srbija ne učestvuje na vežbama. Vlasti u Beogradu su još ranije odustale od učešća u toj vojnoj vežbi, kako ne bi narušile odnose sa Rusijom. Nakon što je Rusija jednomesečnu vojnu vežbu NATO-a u Gruziji ocenila kao demonstraciju... >> Pročitaj celu vest na originalnom sajtu << ... sile na njenoj južnoj granici, gde je prošle godine vodila rat, srpsko rukovodstvo je odlučilo da ne pošalje svoja dva oficira. "Imajući u vidu da je zaista bio veliki međunarodni pritisak, ne na vojsku Srbije i na ministarstvo, već generalno na izvršavanje te vežbe, i situaciju koja se i trenutno dešava u Gruziji, smatramo da nema vojska Srbije dovoljno veliki benefit da bi uzela učešće na takvoj vežbi, a ne želimo ni na koji način da kvarimo odnose sa prijateljskim zemljama", objasnio je Šutanovac. U NATO-u je rečeno da je "suvereno pravo Srbije" da odluči o tome da li će ili neće učestvovati na nekim vojnim vežbama 'Partnerstva za mir', pa je tako i sa manevrima u Gruziji. Američki ambasador u Beogradu Kameron Manter rekao je u "Kažiprstu" B92 da su se nadali da će se Srbija pridružiti vežbama, ali da ona ipak sama bira. "Mi smo otvorili vrata Srbiji da bude u NATO-u. Srbija treba da odluči o svojoj ekonomskoj, vojnoj i socijalnoj, društvenoj budućnosti. Mi smo ostavili otvorena vrata, a Srbija treba da se suoči sa tim izborima", poručio je američki ambasador. Portparolka Alijanse Karmen Romero je izjavila da neučestvovanje bilo koje od zemalja neće imati posledice po odnose sa tom vojnom organizacijom. Vojni analitičar Zoran Dragišić ocenio je da to ni na koji način neće poremetiti mesto Srbije u okviru programa "Partnerstvo za mir". "Ne očekujem da će biti nekih ozbiljnijih problema u odnosima Srbije i NATO povodom ove vežbe. Mislim da ćemo mi imati ozbiljnih problema po pitanju Kosova, po pitanju naoružavanja kosovskih snaga bezbednosti, ali u vezi sa ovom vežbom ne očekujem probleme", rekao je Dragišić. Pored Srbije, učešće na vojnim vežbama u Gruziji je otkazalo još pet država. Iz regiona, u vežbama će učestvovati Hrvatska, koja je u Gruziju poslala 12 vojnika. U vežbama učestvuje hiljadu vojnika iz 15 zemalja Jednomesečne vojne vežbe NATO-a u Gruziji počele su danas po planu, dan posle pobune dela gruzijskih oružanih snaga. Gruzija je saopštila juče da je ugušila pobunu u tenkovskoj bazi istočno od Tbilisija i optužila Rusiju da pokušava da poremeti planirane vežbe NATO-a i pokrene širu pobunu protiv predsednika Mihaila Sakašvilija. Rusija je ove optužbe ocenila kao "ludačke" i optužila Sakašvilija da pokušava da na Rusiju prebaci odgovornost za višenedeljne proteste opozicije u kojima se on poziva da podnese ostavku zbog lošeg učinka u demokratskim procesima i zbog prošlogodišnjeg teškog poraza. Vojne vežbe Alijanse biće u punom zamahu tek iduće nedelje. U njima učestvuje 1.000 vojnika iz petnaestak zemalja članica ili partnera NATO-a, prenosi agencija Rojters. Jermenija, strateška saveznica Rusije u južnom Kavkazu, juče se pridružila Kazahstanu, Srbiji i Moldaviji i otkazala učešće u ovim manevrima NATO-a. Manevri se održavaju u bivšoj ruskoj vazdušnoj bazi istočno od Tbilisija, nekoliko kilometara od baze Muhrovani, u kojoj su se juče pobunili komandanti tenkovske jedinice. NATO je saopštio da je vežba priprema za odgovor na krizu i treniranje na terenu i ne predstavlja nikakvu pretnju Rusiji. Manevri se smatraju gestom solidarnosti sa Gruzijom čiji je put ka članstvu u Alijansi od avgusta privremeno zamrznut. Rusija se protivi članstvu Gruzije i Ukrajine u Aljansi smatrajući da je to ulazak NATO-a u njenu tradicionalnu sferu uticaja. Pretraga po temi: NATONastavak... 1 0 ili Podeli sa svojim prijateljima Pretraži sve o ovoj vesti po drugim izvorima Pogledaj najnovije vesti iz "Svet" kategorije I drugi pišu o ovome: Deutsche Welle: Moskva: Vežbe NATO - čista provokacija Mondo: Počeli NATO manevri u Gruziji Danas: Tbilisi kamen spoticanja u odnosima Rusije i NATO Press: NATO VEŽBE OTKAZALO PET DRŽAVA Pogledaj ostale najnovije vesti Pokušaj vojnog puča u Gruziji ruski odgovor na NATO vežbe? 06.Maj.2009, Izvor: 24sata Nekoliko stotina vojnika odbilo je juče da izvršava naređenja u vojnoj bazi u gradu Mukrovani, na 10 kilometara od Tbilisija, prestonice Gruzije, samo dan pre nego što je u toj zemlji trebalo da počne trodnevna vojna vežba NATO. Gruzijski zvaničnici za pokušaj vojnog puča optužuju Rusiju, koja je još ranije osudila održavanje NATO vežbi.Nastavak... 0 0 ili Podeli sa svojim prijateljima Pretraži sve o ovoj vesti po drugim izvorima Pogledaj najnovije vesti iz "Svet" kategorije Vojna vježba NATO-a u Gruziji 06.Maj.2009, Izvor: Radio Slobodna Evropa U Gruziji danas počinje vojna vježba NATO-a na kojoj učestvuju i pripadnici Oružanih snaga BiH. Na vojnoj vježbi je osam oficira, dva podoficira i sedam vojnika iz BiH. Neke od zemalja su, zbog protivljenja Rusije da se održe manevri NATO-a, odustale ...Nastavak... 0 0 ili Podeli sa svojim prijateljima Pretraži sve o ovoj vesti po drugim izvorima Pogledaj najnovije vesti iz "Svet" kategorije Počele NATO vojne vežbe u Gruziji 06.Maj.2009, Izvor: RTV Pink Vežba u bivšoj ruskoj vazduhoplovnoj bazi u Vaziani istočno od Tbilisij. . . Vojne vežbe NATO snaga u Gruziji počele su danas u bivšoj ruskoj vazduhoplovnoj bazi u Vaziani istočno od Tbilisija, uprkos oštrim kritikama Rusije i dan po okončanju vojne pobune u obl Vojne vežbe.Nastavak... 0 0 ili Podeli sa svojim prijateljima Pretraži sve o ovoj vesti po drugim izvorima Pogledaj najnovije vesti iz "Svet" kategorije NATO manevriše po Gruziji 06.Maj.2009, Izvor: RTS Rusija uskratila gostoprimstvo dvojici kanadskih diplomata kao odgovor na prošlonedeljno proterivanje njenih diplomata iz sedišta NATO-a u Briselu. Novo zaoštavanje odnosa podudara se sa početkom vojnih manevara Alijanse u Gruziji. Moskva vojne vežbe u Gruziji vidi kao nepotrebnu provokaciju. Vežbe počele svega dan nakon pobune gruzijske tenkovske jedinice. Oko 1.000 pripadnika snaga NATO iz petnaestak država počelo je seriju vežbi u vazduhoplovnoj bazi Vaziani u Gruziji, uprkos oštrim protestima Moskve, koja je ove manevre nazvala "provokacijom". U vežbama u blizini glavnog grada Tbilisija, koje će trajati do početka juna, učestvovaće više od 1.000 vojnika iz 14 zemalja članica NATO i programa Partnerstvo...Nastavak... 0 0 ili Podeli sa svojim prijateljima Pretraži sve o ovoj vesti po drugim izvorima Pogledaj najnovije vesti iz "Svet" kategorije Relevantne vesti Pripreme za rat sa Iranom Pet zemalja otkazalo učešće Počeli NATO manevri u Gruziji Sporazum Rusije i Abhazije Novi Hladni rat? Pogledaj ostale najnovije vesti Prokomentariši ili preporuči vest: Vaši prijatelji prate vesti i preko Facebook-a. Prikljuci se i ti !

