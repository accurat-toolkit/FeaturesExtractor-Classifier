Hrvatski predsjednik Ivo Josipović izjavio je da je podizanje odnosa Hrvatske i Srbije na najvišu razinu jedan od najvažnijih zadataka svih koji se bave politikom. Susret u Opatiji prekretnica u odnosima dviju zemalja Josipović je u intervju beogradskoj Politici ocijenio da su odnosi dviju zemalja sve bolji i bolji i dodao da podržava ideju da građani obje zemlje granicu prelaze samo s osobnom kartom. Bildunterschrift: Großansicht des Bildes mit der Bildunterschrift: U Opatiji su se dobro složili "Popravljanje odnosa, njihovo dovođenje na najvišu razinu, jedan je od najvažnijih zadataka svih nas koji smo u politici zato što je to na dobrobit dviju država, za razvoj politike regionalne sigurnosti i radi trgovine, znanosti, obrazovanja, pa i ljudskih odnosa onih koji imaju prijatelje i rodbinu s jedne i druge strane granice", rekao je Josipović. "Mislim da je važna prekretnica bio sastanak predsjednika (Borisa) Tadića i mene u Opatiji, a poslije toga smo se više puta našli. Ono što je važno je i da su dvije vlade počele s intenzivnijim radom, posebno na pitanjima koja su otvorena", kazao je Josipović. On je ocijenio da su odnosi dviju zemalja, bez obzira na to što ima još dosta otvorenih pitanja koja se moraju riješiti, "u vidljivo uzlaznoj liniji". Šetnja Knez Mihajlovom Josipovića je u Beogradu dočekao srpski predsjednik Boris Tadić, nakon čega su uslijedili razgovori izaslanstava dviju zemalja. Predsjednici Hrvatske i Srbije danas će u Subotici prisustvovati i obilježavanju 20. godišnjice osnivanja Demokratskog saveza Hrvata u Vojvodini. Drugog dana boravka u Srbiji, u ponedjeljak, Josipović će razgovarati i sa srpskim premijerom Mirkom Cvetkovićem, a u Fondu za humanitarno pravo u Beogradu sastat će se s predstavnicima nevladinih organizacija. Bildunterschrift: Großansicht des Bildes mit der Bildunterschrift: Kalemegdan. Na programu je i šetnja Beogradom U program posjeta je uključen i razgovor Tadića i Josipovića s obiteljima izbjeglica i povratnika u Hrvatsku, te zajednička šetnja dvojice predsjednika Knez Mihajlovom ulicom u Beogradu kao i susret predsjednika i umjetnika Srbije i Hrvatske u restoranu Kalemegdanska terasa. Dvojica predsjednika su se od Josipovićeva imenovanja početkom godine više puta sastali na raznim forumima i skupovima. U travnju je u Pečuhu, u Mađarskoj, održan sastanak predsjednika Hrvatske, Srbije i Mađarske, poslije kojeg su Tadić i Jospović posjetili Bački Monoštor i sreli se s predstavnicima hrvatske nacionalne manjine u Srbiji. Bildunterschrift: Großansicht des Bildes mit der Bildunterschrift: Travanjski susret u Mađarskoj: Tadić, mađarski domaćin Solyom i Josipović Vraćanje hrvatskog kulturnog blaga Hrvatski je predsjednik kao prioritete naveo pitanja u vezi s rješavanjem problema izbjeglica i nestalih, kao i gospodarstvo i gospodarsku suradnju jer, kako je rekao, ona je ta koja će dati kruha i s jedne i s druge strane granice. "Ima, naravno, i drugih pitanja - od onih umjetnina odnijetih iz Hrvatske, pitanje granica koje moramo riješiti kad-tad, različitih drugih oblika suradnje koji su mogući, a posebno ono što ističem i u čemu su napravljeni veliki koraci, je borba protiv organiziranog kriminala u regiji", kazao je Josipović. "Možemo puno učiniti za povratak nestalog kulturnog blaga u Hrvatsku, a i u mnogim drugim oblastima, posebno u gospodarstvu, jer to očekuju naši gospodarstvenici, a i svaka suradnja u interesu je obje strane", kazao je hrvatski predsjednik. Josipović je rekao i da će se raditi na rješavanju brojnih pitanja. “Očekujem pomake u vezi sa pronalaženjem nestalih osoba, očekujem pomak i po pitanju izbjeglica", rekao je Josipović u izjavi za HTV. Predsjedniku Josipoviću je ovo prvi službeni posjet Srbiji. hina/ beta/ ss Odg. ur.: Snježana Kobešćak

