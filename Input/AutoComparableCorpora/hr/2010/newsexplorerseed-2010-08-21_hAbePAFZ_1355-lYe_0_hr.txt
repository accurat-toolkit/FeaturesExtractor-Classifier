Štapnoj lutki ili javanki posvećeno je 43. izdanje Međunarodnog festivala kazališta lutaka, popularnog PIF-a, a koji će se u Zagrebu zbivati od 27.8. do 3.9. 2010. G.L. 26. 08. 2010. 670 prikaza 0 komentara Print Početak svake kazališne sezone u Zagrebu već godinama prolazi u znaku PIF-a iliti Međunarodnog festivala kazališta lutaka (odnosno na esperantu: Pupteatra Internacia Festivalo), a tako će biti i ove godine. Festivalski tim za ovogodišnju je središnju temu odabrao lutku, odnosno lutkarsku tehniku koja od Drugoga svjetskog rata dominira ‘ovim prostorima’ – javanku ili javajku. Naziv joj dolazi od imena otoka Jave, jer je nastala po uzoru na tradicionalni indonezijski wayang golek. To je trodimenzionalna štapna lutka, koju odozdo pokreće lutkar skriven iza paravana. Jednom rukom drži štap koji prolazi tijelom lutke u lutkinu glavu, a drugom rukom štapiće odnosno žice kojima pokreće lutkine ruke. Postoji više varijanata javanke. Ona često ima i mehanizam koji joj omogućuje kimanje glavom, a može imati i savršeniji mehanizam koji joj pokreće oči, usta i druge dijelove glave. Javanku je do savršenstva doveo Sergej Obrazcov (1901.-1992.) u Državnom akademskom centralnom kazalištu lutaka u Moskvi, koje danas nosi njegovo ime. Kako su se u cijelom istočnoeuropskom bloku, pa i u tadašnjoj Jugoslaviji, osnivala lutkarska kazališta po uzoru na njegovo, tako je on imao golem utjecaj i na izbor lutkarske tehnike i na repertoar. Upravo stoga, na ovogodišnji PIFstiže kazalište koje je tehniku javajke najviše koristilo, usavršilo i proširilo Europom, točnije njhovu ‘živu lutkarsku klasiku’, Obrazcovljevu danas najpoznatiju i najizvođeniju predstavu – Neobičan koncert, predstavu koja je nastala još davne 1946. godine, a i dan-danas za nju se, kad god je na repertoaru, traži karta više. Više o Sergeju Obrazcovu, ali i tehnici javajke saznati možete i na izložbi ‘Najbolje od Obrazcova’, a koja će paralelno s festivalom biti postavljena u zagrebačkom Muzeju Mimara. Klasičnu paravansku predstavu izvedenu javankama, a zanimljivu i po temi, izvest će iransko kazalište iz Teherana, a jednu drugu tehniku štapne lutke pokazat će zanimljiva kosovsko-francuska koprodukcija u predstavi Varalice, izvedenoj u tehnici sjena (u Indoneziji se plošne štapne lutke za kazalište sjena zovu wayang kulit). Otklon od klasike pokazuju kazalište iz Białystoka s Fasadama, Zabranjene ljubavi iz Ljubljane (PIF-u dobro poznati umjetnik Silvan Omerzu predstavlja se svojom prepoznatljivom, a ipak novom i drukčijom estetikom) i izraelski umjetnici, koji Eshet prikazuju plesom, pokretom, maskom i lutkom. Tu je i renomirano Budimpeštansko kazalište lutaka s Lirikom i Epikom, predstavom koja se odlikuje vrhunskom animacijom i duhovitim tekstom, dostupnim u prijevodu na hrvatski, te izvrsno sofijsko kazalište „Atelje 313“ sa svojim Čarobnjakom iz Oza u konkurenciji i predstavom Maska u meni izvan konkurencije, koja pokazuje što se može maskom i kako cijelo ljudsko tijelo može postati lutka. Maske u meni nastala je prvotno na studiju lutkarstva na sofijskoj akademiji, a kako se već uobičajilo na PIF-u, i ove će se godine pokazati nekoliko najuspješnijih završnih ispita iz lutkarstva studenata Umjetničke akademije u Osijeku, dok je pak Savjet PIF-a odabrao selekciju hrvatskih predstava. PIF i ove godine nudi Talentoskop, eksperimentalni program koji predstavlja mlade lutkare, njihove uratke, razmišljanja i viđenja lutkarstva danas, a ove godine njegov je gost nizozemski umjetnik Eduardo de Paiva Souzu – Dudu Paiva. On je voditelj dvodnevne lutkarsko-plesne radionice, redatelj dviju predstava – predstave „Fasada“ u izvedbi Lutkarskog kazališta Bialystok iz Poljske i predstave Love dolls u izvedbi Lutkarskog kazališta Ljubljana iz Slovenije, a njegova Dudapaiva Company izvest će svoju prvu predstavu Anđeo, koja je proputovala pola svijeta. Tradicionalno, festival će započeti lutkarskom povorkom uz ritmove Zlih bubnjara, a koja u subotu 28. kolovoza u 10.15 sati kreće rutom: Tkalčićeva ulica – Trg bana Jelačića – Gajeva ulica – Bogovićeva ulica. Na sudjelovanje u povorci, kao i u gledališta 43. PIF-a pozvani ste, naravno, svi!.

** petak, 27. kolovoza 10,00 do 12,00 sati Muzej krapinskih neandertalaca, Krapina Radionica „Pećinski crtež“ (za polaznike Međunarodne geološke škole) Voditelji: Ljubica Suturović i Arsen Ćosić 10,00 do 13,00 13,30 do 15,30 sati Međunarodni centar za usluge u kulturi, mala dvorana Lutkarska radionica „Dijalog s predmetom / lutkom“ Voditelj: Duda Paiva, Nizozemska subota, 28. kolovoza 10,00 do 13,00 13,30 do 15,30 sati Međunarodni centar za usluge u kulturi, mala dvorana Lutkarska radionica „Dijalog s predmetom / lutkom“ Voditelj: Duda Paiva, Nizozemska 10.15 sati Tkalčićeva ulica, Trg bana Jelačića, Gajeva ulica, Bogovićeva ulica Povorka lutaka - Zli bubnjari i tradicijske maske (djeca i odrasli) 11.00 sati Cvjetni trg 3+1 GRATIS, lutkarsko-glazbeni performans - Plesna grupa Burka (djeca i odrasli) 12.00 sati Muzej Mimara Otvorenje izložbe „Najbolje od Obrazcova“ (djeca i odrasli) 18.00 sati Zagrebačko kazalište lutaka ČAROBNJAK IZ OZA – Atelje 313, Sofija, Bugarska (djeca od 5 godina nadalje) 20.00 sati Kazalište Komedija Svečano otvorenje festivala (ulaz s pozivnicom) NEOBIČAN KONCERT – Državno akademsko centralno kazalište lutaka Sergej Obrazcov, Moskva, Rusija (djeca i odrasli) nedjelja, 29. kolovoza 10.00 sati Kazalište Komedija NEOBIČAN KONCERT – Državno akademsko centralno kazalište lutaka Sergej Obrazcov, Moskva, Rusija (djeca i odrasli) 12.00 sati Zagrebačko kazalište mladih, Polanec KAMENI SVATOVI – Lutkarska scena „Ivana Brlić Mažuranić“, Zagreb, Hrvatska (djeca od 5 godina nadalje) 13.00 sati Zagrebačko kazalište mladih, foyer Javanke – lutkarska radionica za djecu, voditelji: Ljubica Suturović i Arsen Ćosić (djeca i odrasli) 17.00 sati Muzej suvremene umjetnosti, Dvorana Gorgona LOVE DOLLS – Lutkarsko kazalište Ljubljana, Ljubljana, Slovenija (odrasli) 19.00 sati Zagrebačko kazalište lutaka ANĐEO – Družina Dude Paive, Amersfoort, Nizozemska (od 16 godina nadalje) 21.00 sat Kazalište Komedija FASADA – Kazalište lutaka Białystok, Białystok, Poljska (od 16 godina nadalje) ponedjeljak, 30. kolovoza 12.00 sati Zagrebačko kazalište mladih, Polanec MASKA U MENI – Atelje 313, Sofija, Bugarska (od 10 godina nadalje) 16.00 sati Zagrebačko kazalište lutaka LIRIKA I EPIKA – Kazalište lutaka Budimpešta, Budimpešta, Mađarska (djeca i odrasli) 18.00 sati Zagrebačko kazalište lutaka, mala dvorana Promocija knjige Borbále Szabó i Dániela Varróa „Lirika i Epika“ 20.00 sati Kazalište Komedija ZABRANJENE LJUBAVI – Lutkarsko kazalište Ljubljana, Ljubljana, Slovenija (od 16 godina nadalje) utorak, 31. kolovoza 11.00 sati Zagrebačko kazalište mladih, Polanec POSTOLAR I VRAG – Kazalište lutaka Zadar, Zadar, Hrvatska, (od 7 godina nadalje) 16.00 sati Zagrebačko kazalište lutaka VARALICA – Narodno kazalište iz Prištine, Kosovo i Družina Collapse, Francuska (od 12 godina nadalje) 18.00 i 20.00 sati Muzej suvremene umjetnosti, plato CARILLON – Družina La Tal, Barcelona, Španjolska (djeca i odrasli) 20.00 sati Kazalište Komedija ESHET – EVE – Društvo nezavisnih kazališnih umjetnika Izrael, Tel Aviv, Izrael (odrasli) srijeda, 01. rujna 10.00 Dječji vrtić Krapina, Krapina Javanke – lutkarska radionica za djecu, voditelji: Ljubica Suturović i Arsen Ćosić (djeca i odrasli) 11.00 sati Zagrebačko kazalište lutaka SLAVUJ – Gradsko kazalište lutaka Rijeka, Rijeka, Hrvatska (od 7 godina nadalje) četvrtak, 02. rujna 10.00 sati Dječje kazalište Dubrava MORE IZ ORMARA – Gradsko kazalište lutaka Split, Split, Hrvatska (od 7 godina nadalje) 10.00 sati Dječji vrtić Travno, B. Magovca 10 Javanke – lutkarska radionica za djecu, voditelji: Ljubica Suturović i Arsen Ćosić (djeca i odrasli) 12.00 sati Zagrebačko kazalište lutaka USPAVANKA ZA MIŠIĆA – Dječje kazalište Branka Mihaljevića u Osijeku, Osijek, Hrvatska (od 3 godine nadalje) 13.00 sati Zagrebačko kazalište lutaka, mala dvorana Promocija knjige Grozdane Cvitan „Godišnje doba radosti“ 18.00 sati Zagrebačko kazalište lutaka JEDINI NEUSPJEH ADOLFA H. – Zagrebačko kazalište lutaka, Zagreb, Hrvatska (odrasli) 20.00 sati Kazalište Komedija MAHROKH – Družina Mahrokh, Teheran, Islamska Republika Iran (od 16 godina nadalje) petak, 03. rujna 11.00 sati Dječje kazalište Dubrava SMOLA U GOSTIMA – OŠ Antuna Mihanovića, OŠ Ivana Gundulića, OŠ Trnsko (od 7 godina nadalje) 16.00 sati Centar mladih Ribnjak ALISA U ZEMLJI ČUDESA, ČOVJEK KOJI JE NOSIO POLJUBAC, BOŽIĆNA PRIČA – diplomanti Umjetničke akademije u Osijeku, Osijek, Hrvatska (djeca i odrasli) 20.00 sati MCUK, Scena Travno Dodjela nagrada i svečano zatvaranje 43. PIF-a Promocija knjige Milana Čečuka „Kapetan Nina“ RIBAR PALUNKO I NJEGOVA ŽENA – Kazalište lutaka Zadar, Zadar, Hrvatska (djeca i odrasli) (1 glasova 5.00 / 5) Tweet

