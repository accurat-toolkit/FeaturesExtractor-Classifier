Sukobi su počeli u ponedjeljak u Ardoyneu, uporištu Irske republikanske vojske (IRA-e), gdje je oko sto prosvjednika pokušalo zaustaviti jedan protestantski mimohod: maskirani muškarci iz susjednih ulica pri tome su gađali policiju kamenjem, ciglama, bocama piše joško čelan Više od osamdeset policajaca i nepoznat broj civila – bilansa je dvodnevnih sukoba između sjevernoirske policije i katoličkih prosvjednika, koji su se dogodili u glavnom gradu ove nemirne britanske pokrajine u povodu 12. srpnja. Toga je dana, naime, prije 320 godina protestantski kralj Vilim Oranski u bitci kod Boynea pobijedio svoga katoličkog suparnika Jakova II., čime je ovoga srušio s prijestolja i tako učvrstio prevlast protestantskih doseljenika u odnosu na izvorno irsko katoličko pučanstvo. Sjevernoirski protestanti stoga ovaj dan nazivaju “slavnim dvanaestim“ i toga dana, svake godine, njihov Oranski red priređuje mimohode kroz većinska katolička naselja, kao dokaz moći njihove zajednice. Pri tome uvijek bude pucnjave i razbijenih glava: ove godine jedan je policajac ranjen u ruku, a jedna policajka pogođena ciglom u glavu. Početak sukoba Sukobi su počeli u ponedjeljak u Ardoyneu, uporištu Irske republikanske vojske (IRA-e), gdje je oko sto prosvjednika pokušalo zaustaviti jedan protestantski mimohod: maskirani muškarci iz susjednih ulica pri tome su gađali policiju kamenjem, ciglama, bocama, ali i Molotovljevim koktelima, a zabilježena je i jedna ručna bomba kućne izrade. Policajci su uzvratili – kako je priopćeno – sa sedamdeset gumenih metaka. U drugom najvećem sjevernoirskom gradu, Londonderryju, jedan je maskirani prosvjednik pucao na policiju koja je pokušala ugasiti požar na policijskom vozilu, ali žrtava nije bilo. U jugozapadnom dijelu Belfasta, Lurganu, zabilježen je i neuspio pokušaj paljevine putničkog vlaka. Posljedica toga bio je i prekid željezničkog prometa na liniji Dublin-Belfast. Taoci manjine Sjevernoirski političari osudili su “irske nacionalističke nasilnike“ zbog ovih sukoba, a Brian Rea, predsjednik zajedničke protestantsko-katoličke uprave koja nadzire rad policije, rekao je da je nakana prosvjednika bila “nanijeti što više štete i izvrgnuti što većem nasilju policiju i pripadnike šire zajednice“. Irski nacionalistički parlamentarac Conal McDevitt ustvrdio je da je riječ o mladeži koja “još nema jasnih političkih uvjerenja, već joj je cilj sukobljavanje s policijom“. Zatražio je od katolika da otkriju izgrednike, jer “ni jedna zajednica ne smije biti talac neznatne manjine koji je vraćaju u prošlost“. Neki su za najnovije sukobe optužili IRA-ine disidente, ali – kako god bilo – potrebno je, kažu vodeći policijski dužnosnici, trajno riješiti problem mimohoda Oranskog reda. Britanska vlada je, naime, 1998. godine imenovala Povjerenstvo za mimohode, koje je suzilo broj mjesta za protestantske manifestacije, na kojima sviraju i skupine tetoviranih glazbenika zvanih “udri papu“, ali dosta ih još izazivački mimohodi katoličkim četvrtima. Dok se god ne nađe trajni kompromis, “slavni dvanaesti“ završavat će – neslavno.

