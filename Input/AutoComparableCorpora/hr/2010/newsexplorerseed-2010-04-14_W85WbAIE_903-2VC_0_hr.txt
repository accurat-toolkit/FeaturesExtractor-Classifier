Indo-Grčko Kraljevstvo je naziv za helenističku državu, odnosno grupu država i raznih političkih entiteta koji su u 2. i 1. vijeku pne. postojali na području sjeverozapadnog i sjevernog dijela Indijskog podkontinenta. Nastalo je kada je Grčko-Baktrijsko Kraljevstvo pod kraljem Demetrijem u prvoj polovici 2. vijeka pne. napalo sjever tadašnje Indije. Noovosvojena područja su se, međutim, brzo otcijepila od Baktrije i stvorila novi politički entitet. Historijski i drugi izvori poznaju oko tridesetak indo-grčkih vladara od kojih su mnogi međusobno ratovali. Indo-Grčko Kraljevstvo je bilo najkasnije stvorena, najistočnija, ali i najizoliranija od svih helenističkih država. Zahvaljujući tome je opstala, odnosno doživjela uspon i prosperitet u vrijeme kada je helenizam na zapadu doživljavao svoj sumrak. Za Indo-Grke je također bilo karakteristično da su s vremenom počeli prihvaćati lokalnu hinduističku, ali i budističku kulturu; potonje je zaslužno za pojavu grko-budizma. Indo-Grčko Kraljevstvo je u političkom smislu prestalo postojati nakon najezde Indo-Skita godine 10. n.e. Vjeruje se da su određene indo-grčke zajednice slijedećih nekoliko godina opstale pod kušanskom vlašću. [uredi - уреди] Eksterni linkovi U Wikimedijinom spremniku nalazi se još materijala vezanih uz temu: Indo-Grčko Kraljevstvo Dobavljeno iz "http://sh.wikipedia.org/wiki/Indo-Gr%C4%8Dko_Kraljevstvo" Kategorije: Članci o bivšim državama koji traže održavanje | Države i teritorije uspostavljene 180. pne. | Prestanci 10. n.e. | Indo-Grci | Drevna Indija | Historija Pakistana | Helenističke države

