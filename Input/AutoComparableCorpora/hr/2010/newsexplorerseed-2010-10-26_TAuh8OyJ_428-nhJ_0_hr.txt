Najmanje 272 ljudi je poginulo, a 412 ih se smatra nestalima nakon tsunamija na zapadu Indonezije. Potres magnitude 7,7 po Richteru uzrokovao je jaki tsunami u ponedjeljak. Nevrijeme je usporilo pokušaje spašavanja te dostavu pomoći stanovnicima mjesta koje je pogodio tsunami. Jakarta Post piše kako su prema Indoneziji krenuli brodovi s hranom te lijekovima, a u pomoć im ide i 150 volontera te 15 doktora. Indonezijski predsjednik Susilo Bambang Yudhoyono posjetio je luku na Sumatri, Padang, kako bi nadzirao spašavanje. Vulkan Merapi još prijeti, ljudi žele kućama Stanovnici sela podno planine Merapi pokušavaju se vratiti svojim kućama unatoč erupciji vulkana koja je ubila najmanje 25 ljudi. Vulkan od utorka izbacuje kamenje, vruće oblake te pepeo koji ozbiljno može naštetiti ljudskom zdravlju. Mještani se žele vratiti kućama, iako vulkanolozi najavljuju nove erupcije, piše BBC. Evakuirali su najmanje 10.000 ljudi te su ih smjestili u privremena skrovišta dok opasnost od novih erupcija ne prođe. Znanstvenici se nadaju kako vulkan neće snažno eruptirati te ugroziti živote stanovnika na otoku Javi. Tagovi: vulkan, tsunami, merapi, erupcija Zadnji komentari Pogledaj sve komentare Komentiraj, znaš da želiš! Za komentiranje je potrebno prijaviti se. Nemaš korisnički račun? Registracija je brza i jednostavna, registriraj se i uključi se u raspravu.

