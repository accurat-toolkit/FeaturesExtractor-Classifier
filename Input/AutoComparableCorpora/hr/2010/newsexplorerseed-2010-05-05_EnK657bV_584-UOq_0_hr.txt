Ono u čemu su poslanici svih stranaka bili ujedinjeni je: strah. Naime, je li Grčka tek samo početak? Da li će monetarna unija prevazići krizu? Brojni poslanici su upozorili na mogućnost domino efekta. Ono što se upravo dešava sa Grčkom, sutra bi se moglo desiti sa Portugalom, a prekosutra sa Španjolskom, upozorio je poslanik luksemburških Demokršćana FranK Engel. Britansa konzervativna poslanica Kay Swinburne dolazi iz zemlje koja ne pripada euro-zoni. Možda upravo zbog te činjenice može bez straha za svoju karijeru rušiti tabue. Naime, Swinburne smatra da je provođenje istih mjera u cilju stabilizacije u svim zemljama euro-zone nerealno. Bildunterschrift: Großansicht des Bildes mit der Bildunterschrift: Kina je sve veći konkurent - i ponekad uzor Nisu svi isti „Pokazalo se da ono što je bilo dobro za Grčku, nije neizostavno bilo dobro i za Njemačku. Ne kažem da za svaku zemlju pojedinačno treba utvrditi posebne mjere stabilizacije. No ako se pokaže da neke mjere ne funkcioniraju onda treba imati alternativne prijedloge.“ Brojni poslanici smatraju da je globalizacija važan, čak i najvažniji razlog zbog kojeg je cjelokupna kriza postala tako žestoka i teško savladiva. No i pored toga švedski poslanik Ole Scmidt smatra da se razlozi svog zla mogu tražiti na slobodnom tržištu: „Postoji naravno previše ljudi, prije svega u Africi, koji su još uvijek gladni. Ali isto tako i brojne osobe koje imaju koristi od globalizacije.“ Kina kao uzor Neovisno od svih partijskih razlika među poslanicima postoji konsenzus o tome da se put iz krize za Europu sastoji u opredjeljenju za novu, energetsku i industrijsku politiku koja će biti više orijentirana zaštiti klime. U tom smislu se kao pozitivan primjer navodi Kina: Bildunterschrift: Da li je Grčka samo početak? „Kinezi su trenutno vodeći u svijetu po solarnoj energiji, a naredne godine preuzeti će vodeću poziciju na tržištu kada je riječ o korištenju energije vjetra. Oni investiraju. Želimo li mi to samo slijediti ili sami želimo biti vodeći u ovim oblastima, pitanje je koje postavlja poslanik Zelenih iz Nizozemske Bas Eickhout. Poslanik nejmačkih Demokršćana Thomas Mann razmišlja slično: „Svi ćemo profitirati od provođenja mjera za zaštitu životne sredine jer u brojnim državama članicama imamo vrlo jaku ekološki orijentiranu industriju. To je pozitivan podsticaj koji možemo iskorisiti.“ Brojani poslanici se nadaju da na ovaj način neće biti prevaziđena samo kriza, već da će Europa na kraju iz svega izaći ojačana. Autor: Christoph Hasselbac/Z. Ilić Odg. ur.: Z. Arbutina

