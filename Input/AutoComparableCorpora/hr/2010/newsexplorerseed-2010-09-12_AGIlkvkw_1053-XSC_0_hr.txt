Predsjednici 27 središnjih banaka zemalja iz čitavog svijeta dogovorili su u nedjelju (12.9.) u švicarskom Baselu nova, strožija načela koja bi trebala biti poštovana prilikom poslovanja na globalnom financijskom tržištu. To se prije svega odnosi na pooštrena pravila u vezi s potrebnom količinom vlastitog kapitala prilikom visokorizičnih transakcija. Nova pravila bi postupno trebala biti uvođena u razdoblju između 2013. i 2015. godine - time se bankama želi dati dovoljno vremena za pripremu. Bildunterschrift: Großansicht des Bildes mit der Bildunterschrift: Mala ili velika reforma? - Predsjednik Europske središnje banke Jean-Claude Trichet Cilj je da banke svoje velike financijske transakcije jamče vlastitim kapitalom u iznosu od sedam posto obujma posla - do sada je obavezan bio "polog" od dva posto. Polog će morati biti u obliku tzv. "tvrdog kapitala" - to znači ili u gotovini ili o obliku vlastitih dionica. Regulacija svjetskog tržišta kapitala Ovim pravilima koja se već nazivaju "Basel III" trebalo bi se spriječiti da u slučaju nove globalne financijske krize države moraju bankama priskakati u pomoć kako bi ih spasile od propasti. Istovremeno šefovi središnjih nacionalnih banaka žele izbjeći isuviše stroge okrvire za poslovanje banaka, jer strahuju da bi se to moglo negativno odraziti na konjunkturu. Prije svega su ovim pravilima velike banke prisiljene prikupiti znatnu količinu dodatnog kapitala. Za banke koje su ključne za održavanje i stabilnost financijskog sustava u pojedinim državama trebala bi važiti još strožija pravila. Konačno bi ova pravila trebala biti izglasana u studenom prilikom summita 20 najvažnijih industrijskih zemalja i zemalja u razvoju G-20 u Južnoj Koreji. Bildunterschrift: Großansicht des Bildes mit der Bildunterschrift: Josef Ackermann, šef Deutsche Banke, odlično je raspoložen "Ovaj dogovor predstavlja temeljno jačanje globalnih standarda na tržištu kapitala", izjavio je nakon sastanka u Baselu predsjednik Europske središnje banke Jean-Claude Trichet, i dodao: "Time će se bitno doprinijeti dugoročnoj financijskoj stabilnosti i gospodarskom rastu." Novo pozicioniranje je već započelo Predsjednik Njemačke središnje banke Axel Weber je na postizanje načelnog dogovora reagirao s olakšanjem. "Vrlo sam zadovoljan što nam je uspjelo dogovoriti ova ambiciozna pravila i to na međunarodnoj razini", rekao je Weber u Frankfurtu. Kratko prije no što je objavljena vijest o postizanju načelnog dogovora, Njemačka banka (Deutsche Bank), najveća financijska institucija u Njemačkoj, najavila je da planira (emisijom novih dionica na tržište) priskrbiti 9,8 milijardi eura dodatnog kapitala. Na taj se način namjerava povećati temeljni kapital banke, kako bi se udovoljilo kriterijima novodogovorenih regulacijskih pravila. Ali Deutsche Bank ima i duge planove: "Tim povećanjem kapitala mi namjeravamo osigurati potrebnu količinu novca za planiranu konsolidaciju Poštanske banke (Postbank, red.)," najavio je predsjednik Deutsche Banke Josef Ackermann. Ta banka već posjeduje 30 posto dionica njemačke Poštanske banke, a planira se preuzimanje većinskog paketa. Autor: Oliver Samson/Z. Arbutina Odg. ur.: S. Matić

