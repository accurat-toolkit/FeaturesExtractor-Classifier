Dolar je također dobio na vrijednosti prema jenu, te se njime trgovalo po 89,54 jena. Grci i dalje problem – a nisu jedini! Potvrđujući u četvrtak važeću razinu ključnih kamatnih stopa u eurozoni na rekordno niskih 1,0 posto, Europska središnja banka pozdravila je plan grčke vlade za rješavanje dužničke krize ali je upozorila da i ostale zemlje eurozone moraju srediti svoje financije, s obzirom na prijetnju izbijanja sličnih problema u Španjolskoj i Portugalu. - Mnogi čimbenici negativno utječu na kretanja eura, – ističe Hideaki Inoue, analitičar Mitsubishi UFJ Trust and Banking Corp-a. Ulagači su nestrpljivo očekivali i podatke o zaposlenosti u SAD-u u siječnju, koji su pokazali klizanje stope nezaposlenosti na 9,7 posto, najnižu razinu u proteklih pet mjeseci. - Očigledno je da je objava američkih podataka o zaposlenosti u nepoljoprivrednom sektoru sljedeći veliki okidač za tržišta, – ocjenjuje Jane Foley, analitičarka on-line tvrtke Forex.com. Politički čimbenici uplašili ulagače - Iako bolje brojke ublažavaju jasne napetosti na svim tržištima, ne mogu riješiti proračunske probleme Španjolske, Portugala i Grčke, – upozorava ona nadalje. - U okolnostima pojačane averzije prema riziku i slabosti tržišta dionica, ulagači se ponovno okreću relativno sigurnijim utočištima dolaru i jenu, – stoji u njihovom pismu klijentima. - Gospodarska izvješća više nisu takav odlučujući čimbenik koji bi određivao tržišna kretanja, – kaže Inoue. – Ulagači sada prate i političke čimbenike.

