Berlusconi: Ako Grčka proglasi bankrot, euro bi pao za deset posto 26. 03. 2010. • 22:40 A. B. Veličina slova: Euro / 24sata.info 24SI - Ukoliko bi Grčka proglasila državni bankrot, najvjerovatnije bi time bio pokrenut i pad kursa eura, čak za deset posto, izjavio je italijanski premijer Silvio Berlusconi. "Ukoliko bi Grčka proglasila bankrot, to bi pokrenulo pad vrijednosti eura koji bi bio mnogo značajniji nego bilo koji iznos koji je tražen da pozajmimo", izjavio je Berlusconi u Bruxellesu, dodajući da bi "euro mogao da padne za deset posto". Zajednička evropska valuta, kako ukazuju analitičari, pada već duže vrijeme i u četvrtak je prema dolaru dospjela na nivo ispod 1,33 dolara, što je najniža vrijednost od prošlog maja, prenijele su agencije. Pri tome je još prije oko sedmicu dana kurs eura bio na nivou od 1,38 dolara, što znači da je tokom samo jedne sedmice kurs oslabio za oko četiri posto. U bezgotovinskom platnom sistemu isplata eura je počela da se upotrebljava 1999. godine i na početku je njegov kurs bio ustanovljen na paritetu od oko 1,18 dolara. Euro je, međutim, izdržao da bude snažniji od dolara samo u svojoj prvoj godini života (1999), ali je već početkom naredne godine pao ispod utvrđenog pariteta, ostajući na tom nivou sve do ljeta 2002. Otada trajni pad bilježi američka valuta, a euro se iznad tog prvobitnog pariteta održava do danas. (fena) Objavio/la haler u 00:08, 0 komentar(a), print, #

