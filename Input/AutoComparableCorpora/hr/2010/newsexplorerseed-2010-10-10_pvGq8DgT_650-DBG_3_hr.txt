Mađarska se nada da će do utorka završiti izgradnju brane koja bi trebala zadržati toksični mulj koji se nakon puknuća spremnika izlio na zapadu Mađarske. Koristite Adobe Flash Player 8 Za naprednije mogućnosti gledanja videa molimo da instalirate Adobe Flash Player 9 Adobe Flash Player 9 možete preuzeti ovdje Učitavam... Dodaj video na svoj blog Posljedice onečišćenja u Mađarskoj Mulj u Mađarskoj (Foto: Dnevnik.hr) Oko milijun prostornih metara toksičnog mulja, nusproizvoda u proizvodnji aluminija, iscurilo je prošlog ponedjeljka iz spremnika tvornice za proizvodnju aluminija i preplavilo sela te zagadilo rijeke na zapadu Mađarske. U nesreći je život izgubilo sedam osoba, ozlijeđene su 123, a zagađene su i rijeke koje se ulijevaju u Dunav. Jedna se osoba još vodi kao nestala. Zbog odgovornosti za izlijevanje opasnog mulja uhićen je Zoltan Bakonyij, direktor tvornice MAL, a iz mađarske Vlade su rekli kako će odgovorni za nezapamćenu ekološku katastrofu morati snositi sve posljedice, uključujući i financijske. Tvornica je privremeno nacionalizirana dok ne završi istraga. Inače, u Mađarsku su danas došli i stručnjaci iz Europske unije koji će pomoći u sprječavanju daljnje ekološke katastrofe. 'Mi se nadamo da će brana biti dovršena do utorka', rekao je glasnogovornik mađarskoga premijera Peter Szijjarto za televizijsku postaju TV2 u ponedjeljak. 'Na mjestu nesreće radi 4000 ljudi i 300 strojeva, što znači da činimo sve što možemo kako bismo spriječili još jednu tragediju'. Novo izlijevanje mulja prijeti Kopačkom ritu Izlijevanje novog vala toksičnog mulja moglo bi dovesti u opasnost i stanje u našem parku prirode Kopački rit. 'Novo izlijevanje bi stvarno bilo katastrofa, a nadamo se kako do toga neće doći. Ipak, pratimo stanje, kontaktiramo nadležne službe i razmatramo sve moguće scenarije', rekao nam je glavni nadzornik u Kopačkom ritu Damir Opačić koji je potvrdio i mogućnost zatvaranja pet kanala kojima voda iz Dunava dolazi u Kopački rit. Ipak, ni to ne bi spriječilo ekološku katastrofu. 'Ukoliko bi se otrovni mulj ipak pojavio u Dunavu, to bi bila velika katastrofa po svu floru i faunu. Čitav ekosustav rijeke bio bi uništen i to na dugi niz godina. Kada otrov dođe gdje mu nije mjesto, on uništava sve pred sobom', izjavio je Opačić. >> Drugo izlijevanje toksičnog mulja ne može se spriječiti! Glasnogovornik mađarske službe za izvanredna stanja Tibor Dobson rekao je da evakuirani stanovnici obližnjeg sela Kolontar moraju još ostati u privremenom smještaju. 'Oni se danas neće moći vratiti kući, premda gradnja brane dobro napreduje i gotovo je 70 posto dovršena', rekao je Dobson za TV2. Kolontar je evakuiran u subotu kada se pojavila pukotina u sjevernoj stijenki spremnika, zbog čega je postojala mogućnost drugog izlijevanja toksičnoga crvenog mulja. No, posljednje provjere, rekao je Dobson u ponedjeljak, pokazuju da se pukotina nije proširila. (Hina/E.F.) Vijesti / Svijet VIDEO: Čudom preživjeli strašan sudar 11.12.2010 / 11:01 Amerikanci testirali top koji ispaljuje projektil brzinom... 11.12.2010 / 10:41 Preživjela pad s 12. kata pa optužena za pokušaj samouboj... 11.12.2010 / 08:15 Richard Holbrooke završio u bolnici 11.12.2010 / 07:27 Skulptura stara 4.400 godina prodana za 16,8 milijuna dolara 10.12.2010 / 22:22 Oštećeni kruzer sretno uplovio u Argentinu 10.12.2010 / 21:01 Podijeli Pošalji komentar

