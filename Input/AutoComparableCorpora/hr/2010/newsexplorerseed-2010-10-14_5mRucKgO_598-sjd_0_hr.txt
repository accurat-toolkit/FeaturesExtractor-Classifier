U zadnje vreme mogle su se čuti mnoge špekulacije o tome kako Apple sa svim tim svojim novcem razmišlja da kupi Facebook, Sony, Adobe… Ali, Apple nikada nije imao velike akvizicija, do sada je uvek imao tendenciju ka manjim tehnološkim akvizicijama. Posljednje glasine o Apple-ovoj zainteresovanosti da kupi BOKU, startup koji se bavi mobilnim plaćanjem, se uklapa u taj obrazac. Kako se čini, Apple je veoma zainteresovan za plaćanje putem mobilnog telefona i to može da bude ogromna prilika za Apple u narednim godinama. Zamislite da je vaš iPhone vaš novčanik? Pretvaranje mobilnih telefona u novčanike je bio san mnogih kompanija već duže vreme, ali Apple je u jedinstvenoj poziciji da plaćanje putem mobilnog telefona napokon realizuje u stvarnosti. Apple se već bavi plaćanjem preko iTunes-a, koje ima 160 miliona aktivnih računa. PayPal-a ima samo 90 miliona. Plaćanje bi verovatno počelo sa digitalnom robom, muzikom, filmovima, aplikacijama i slično. Apple sve ovo već radi danas putem iTunes-a, koji je jedan od najboljih sistema agregacije mikro-transakcija. Šta ako biste mogli plaćati te mikro-transakcije sa svog telefonskog računa isto tako lako kao što to činite sa svojim kreditnim karticama? Vremenom, ovaj način plaćanja bi mogao da se proširi sa digitalnih i virtuelnih dobara na kupovinu u pravom svetu. Ako se Apple ikada stvarno odlući da njegov sledeći korak bude ulazak u prostor plaćanja putem mobilnih telefona sigurno da bi mogao da postane veoma značajan igrač u ovom prostoru.

