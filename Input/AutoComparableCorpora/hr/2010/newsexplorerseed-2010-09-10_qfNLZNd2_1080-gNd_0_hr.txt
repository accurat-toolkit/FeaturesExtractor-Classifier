Američka vlada zvanično ne podržava ovakvu akciju, međutim ništa konkretno ne poduzima da bi zaustavila ovakav idiotski čin, kako ga i sama naziva; sve što poduzimaju su izjave, tj. riječi koje djela ne prate. Američko vojno rukovodstvo je upozorilo na to da bi takav postupak doveo u opasnost živote američkih vojnika u Afganistanu (do sada, kao, eto, nisu bili u opasnosti). Jutros, nakon klanjanja Bajram-namaza, širom Afganistana je hiljade ljudi izašlo na ulice uzvikujući “Smrt Americi”, paleći američke zastave uz prijetnje da će napasti američke baze u Afganistanu. “Ako oni to urade (zapale Kur’an), mi ćemo napasti američke baze i blokirati sve puteve koje koriste konvoji za snabdijevanje američkih trupa” - izjavio je za Rojters imam Zahidullah. Na bajramskoj hutbi u Hazret Mustafi, imam Nur Zaman je između ostalog rekao: ”Oni koji prijete da će paliti Kur’an, treba da znaju da time pale svoj narod.” Imam u Kabulu je na bajramskoj hutbi rekao: ”Muslimani su spremni da žrtvuju svoje sinove, očeve i majke za islam i Kur’an”, što je bilo popračeno uzvicima „Allahu Ekber“ (Allah je najveći!). Prema najnovijim izvještajima, sveštenik sa Floride je izjavio da je “Dan paljenja Kura’na” odložen. Sveštenik uslovljava da neće održati „Dan paljenja Kur’ana“ ako “muslimani” odustanu od otvaranja islamskog centra u Njujorku. Bilo kako, tenzije su uveliko podignute. Amerikanci po Allah zna koji put otkrivaju svoje pravo lice, podržani munaficima sa muslimanskim imenima. „Oni žele da ustima svojim utrnu Allahovo svjetlo, a Allah želi da vidljivim učini svjetlo Svoje, makar ne bilo po volji nevjernicima. On je poslao Poslanika Svoga s uputstvom i pravom vjerom da bi je izdigao iznad ostalih vjera, makar ne bilo po volji mnogobošcima.“ (Kur'an, 9:32-33) Put vjernika & Agencije Newer news items: Older news items: >

