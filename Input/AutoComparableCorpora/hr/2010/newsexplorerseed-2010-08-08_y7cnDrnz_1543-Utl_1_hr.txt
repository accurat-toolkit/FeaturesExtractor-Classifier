Prva hrvatska kettlbell ekipa 'Giryatrija Zagreb' braniti će hrvatske boje na svjetskom prvenstvu u Sjedinjenim Državama koje počinje u subotu 7. kolovoza. Ivana Britvec, Željka Sunjog, Dalibor Vičević i Nenad Gorički nadaju se da će u Chicagu opravdati 11 medalja koje su osvojili na međunarodnom prvenstvu u Italiji u svibnju. Hrvatska kettlebell reprezentacija Zagrebački Giryjatrijci okupljaju više članova, a zbog iznimno ograničenog proračuna u SAD je otišao samo najbolji četverac, dok će ostali za svoje kolege navijati od kuće gdje će organizirati natjecanje u znak podrške. - To je ono što čini tim još jačima i razlog zbog kojeg s minimalnim donacijama mala ekipa uspijeva dotaknuti vrh i kvalificirati se na tako veliko natjecanje - rekao je predsjednik društva Nenad Gorički. Nakon četiri mjeseca iznimno napornih treninga, uspona i padova, ali i osvojena tri srebra i osam zlata u LONG CYCLE i SNATCH disciplinama u talijanskom gradiću Turbigu, četverac predvođen trenerom Gregorom Sobočanom otišao je u Chicago predvođen samopouzdanjem i vjerom u sebe. Na svjetskoj pozornici konkurirat će prekaljenim autoritetima u Girevoy sportu (kettlebell lifting) poput Rusije, Ukrajine, SAD-a, Grčke i Njemačke. Sport na margini koji život znači - Giryatrija team je planove koji su za ovu godinu bili zacrtani već napravio čim su odobrene kvalifikacijske snimke, poslane čelnim ljudima u WORLD KETTLEBELL CLUB. Sada kad smo dogurali tako daleko možemo samo obećati da ćemo raditi najbolje što možemo i dati sve od sebe kako bi ostavili svijetu najljepšu sliku o nama i pokazali specifičan hrvatski mentalitet. Zahvaljujemo od svega srca portlu dnevno.hr koji su nas podržali člankom nakon osvojenih 11 medalja u Italiji i time čitateljima u Hrvatskoj prezentirali u najljepšem svjetlu trud koji entuzijasti poput Giryatrijaca ulažu kako bi i manje poznati sportovi vidjeli svjetlo dana - dodao je Gorički. Kettlbell Kettlebell je iznimno naporan sport koji zahtijeva veliku disciplinu i snagu. Kettlebell ili girja je naizgled obična željezna kugla s ručkom koja zbog svog specifičnog oblika i težišta daje neusporedive prednosti prilikom vježbanja. Sportaši se natječu u tri osnovne discipline jerk (izbačaj), snatch (trzaj), i long cycle (clean & jerk; nabačaj i izbačaj). Natjecanje je vremenski ograničeno na 10 minuta za svaku disciplinu, a tijekom kojih natjecatelj nastoji napraviti što veći broj pravilnih ponavljanja. Treniranjem s girjama moguće je poboljšati ili razviti izdržljivost, snagu, višestranu pripremu, radni kapacitet, mentalnu čvrstoću, izdržljivost šake i podlaktice, koordinaciju, skidanje masnih naslaga, rekompoziciju tijela, oslobađanje od stresa, vitalnost, snagu volje, dinamičku fleksibilnost, zdravlje kralježnice, zglobova, tetiva i ligamenata i još puno toga. VIDEO/FOTO: 'Giryatrija Zagreb' pomela konkurenciju i uzela 11 medalja

