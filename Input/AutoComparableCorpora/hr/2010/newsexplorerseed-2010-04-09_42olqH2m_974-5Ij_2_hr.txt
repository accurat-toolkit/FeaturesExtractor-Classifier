Slika Lidla u njemačkim medijima posljednjih godina sve je samo ne čista. Priče o pritiscima na sindikate i zaposlene, zabranjenom snimanju i praćenju zaposlenih te naposlijetku o nečovječnim uvijetima u poduzećima u Njemačkoj koja proizvode za Lidl, samo su neke od optužbi na račun ovog lanca. Najnovija kritika na račun ovog diskontnog giganta poprimila je i sudsku dimenziju. Svjesno obamnjivanje javnosti Bildunterschrift: Großansicht des Bildes mit der Bildunterschrift: Daka, BangladešUred za zaštitu potrošača grada Hamburga podigao je pred sudom u Heilbronnu, gdje se nalazi sjedište Lidla, tužbu zbog nelojalne konkurencije. Tužitelj, kojeg podržava i Kampanja za poštenu odjeću (CCC) i Europski centar za ustavna i ljudska prava (ECCHR), Lidlu predbacuje svjesnu obmanu potrošača koja za jedni cilj ima skrivanje neljudskih uvjeta koji vladaju kod dobavljača ove tvrtke. Između ostalog na Lidlovoj internetskoj stranici uz fotografiju dobro raspoložene europske obitelji stoji kako se "Lidl zalaže za socijalno odgovorne uvjete rada". Ovo obećanje se odnosi i na radnike u Bangladešu koji za europsko tržište proizvode odjeću. U reklami se navodi kako se Lidl posebice u "u nerazvijenim zemljama brine za poboljšanje uvjeta u globalnom lancu dobavljača". Tvrtka iz Heilbronna se poziva na kodeks ponašanja koji počiva na postulatima Ujedinjenih naroda. Tamo su naime plaće koje jedva dostaju za preživljavanje, dječji rad i prekobrojni radni sati zabranjeni. No situacija je drugačija nego ona kakvom je Lidl želi prikazati javnosti. Neljudski uvjeti Bildunterschrift: Attac prosvjeduje protiv Lidla Jedna studija učinjena po nalogu podnositelja tužbe, pokazala je da radni uvijeti u pogonima u blizini bangladeške metropole Dake u kojoj se, između ostalog proizvode odjevni predmeti za Lidlove tjedne ponude, ne odgovaraju principima na koje se Lidl u svom informativnom materijalu poziva. "Postoji drastična razlika između onoga što tvrdi Lidl i stvarnim uvjetima na licu mjesta u poduzećima koja im dobavljaju robu", kaže MIriam Saage-Maaß iz ECCHR-a. U studiji švelje u pogonima Lidlovih dobavljača svjedoče o neljudskim radnim uvijetima, brojnim prekovremenim satima. Tako npr. radnici u ovim pogonima rade sedam dana u tjednu a umjesto dozvoljenih 48 sati radi se u pravilu preko 80 sati tjedno čime se na drastičani način krše pravila na koja se Lidl sam obvezao. U tužbi stoji kako Lidl "potrošačima sugerira da su ispunjeni minimalni uvjeti u pogonima dostavljača što međutim nije slučaj". "Lidl svojim reklamama obmanjuje potrošače i zato smo podigli tužbu", rekao je Günter Hörman iz Ureda za zaštitu potrošača Hamburga. Ovo je prva tužba ovakve vrste u Njemačkoj a ishod je, kako smatraju promatrači, vrlo neizvjestan. Očekuje se da će biti teško tvrtku sa sjedištem u Njemačkoj optužiti zbog reklamiranja uvjeta rada u drugim dijelovima svijeta. Autor: N.Kreizer/Der Spiegel/Agencije Odg. ur.:Željka Telišman

