CZESTOCHOWA, 26. travnja 2010. Posjet Czestochowi Veleposlanik Ivan Del Vechio održao je predavanje studentima Akademije Polonijne u poljskom gradu Czestochowa, na temu „Put RH prema EU“ a nakon toga nazočio sastanku s gradonačelnikom Czestochowe, g. Piotrom Kurpiosom. Grad Czestochowa je grad partner hrvatskog Grada Osijeka, ta dva grada ostvaruju određenu suradnju. Budući da je Czestochowa, svetište Crne madone - Jasna Gora, veliko Marijansko svetište koje godišnje posjećuje do 5 milijuna turista, od čega stotine tisuća hodočaste pješice, nađena je poveznica sa hrvatskim svetištem Marija Bistrica i izražena je načelna želja za povezivanjem ova dva grada. Tijekom posjete Czestochowi održan je i sastanak sa čestohovskim gospodarstvenicima, područja od zajedničkog gospodarskog interesa dvije zemlje su turizam, vinogradarstvo, uzgoj u staklenicima. Turizam ne samo u smislu turističkih posjeta, već u smislu izgradnje turističke infrastrukture od strane čestohovskih poduzetnika, izgradnje hotela i pratećih turističkih objekata. Poseban interes izražen je oko proizvodnje vina. Poljska strana smatra da posjeduju pogodne terene za uzgoj vinove loze, upravo u tom čestohovskom području, dolina Jura, nedaleko Czestochowe, ali nemaju potrebni know-how za proizvodnju vina, te smatraju da bi se na tom području mogla ostvariti odlična suradnja. Tijekom posjeta Czestochowi predstavnici veleposlanstva obišli su svetište Jasna Gora, te imali priliku razgovarati s pavlinskim svećenikom koji je služio 4 godine u Hrvatskoj.

