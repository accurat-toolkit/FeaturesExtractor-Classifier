Autor: Portal Jutarnji.hr Objavljeno: 16.03.2010 ZAGREB – Ispred sjedišta tajlandske vlade u Bangkoku dogodila se krvava drama, no bez nasilnih elemenata. VEZANE VIJESTI Vijesti Naime, antivladini prosvjednici u crvenim majicama prolijevali su na desetke litara krvi ispred ulaznih vrata u zgradu Vlade koja ignorira njihove zahtjeve o novim izborima. „Pomiješali smo krv običnih ljudi. To je naša borba za demokraciju“, izjavio je Nattawut Saikua, jedan od vođa prosvjeda. Svaki dobrovoljac donirao je nekoliko žlica krvi kojom su napunjeni veliki plastični kanisteri. Policija je dopustila vođama demonstranata da se približe ulaznim vratima zgrade vlade i proliju krv, a dramatični događaj uživo je prenosila nacionalna televizija. Tajlandski premijer Abhisit Vejjajiva nije se pojavio u svom uredu još od petka, kada su počeli prosvjedi. Crveni križ protestirao je zbog 'krvavih' prosvjeda nazvavši takav potez nehigijenskim, zbog mogućnosti širenja bolesti te ukazao i na prolijevanje dragocjene tekućine. Više od 100 tisuća prosvjednika, pristaša bivšeg premijera Thaksina Shinawatr e, poziva na nove izbore. Na Tajlandu traju politička previranja još od 2006. kada je vojnim pučem svrgnut Thaksin zbog korupcije i zloporabe ovlasti. (a, A.V.) Broj preporuka: 2 Objavi na Facebooku Više o... FACEBOOK KOMENTARI

