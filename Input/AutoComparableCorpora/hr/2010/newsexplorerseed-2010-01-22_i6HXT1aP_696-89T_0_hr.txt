Poznata i kao Airplane Mode, ova postavka eliminira dijelove za bežični prijenos na mobilnom uređaju, čime se omogućuje sigurno korištenje nekih značajki za vrijeme leta zrakoplovom. Na većini LG telefona način rada u zrakoplovu može se uključiti ili isključiti preko postavki telefona. Kako mogu saznati koja verzija softvera je instalirana na mom telefonu? Na većini LG mobilnih telefona verziju softvera koja se koristi možete pronaći pod “Informacije o proizvodu” u “Postavkama”. Kako mogu pronaći IMEI broj (International Mobile Equipment Identity)? Na većini LG telefona IMEI možete pronaći tako da utipkate.

#06# na tipkovnici ili tako da izvadite poklopac za bateriju i bateriju (na većini LG telefona broj je ispisan u utoru za bateriju). Koji je sigurnosni broj mog telefona? Standardni prethodno postavljeni sigurnosni broj LG telefona je 0000. Mogu li promijeniti veličinu fonta na svom telefonu? Na većini LG telefona veličina fonta može se promijeniti u "Postavkama". Što je specifična brzina apsorpcije (Specific Absorption Rate - SAR)? SAR je mjerna jedinica koja se koristi u smjernicama o izlaganju radijskim valovima. Testovi za SAR izvode se pomoću standardiziranih metoda, uz telefon koji odašilje signale pri najvišoj potvrđenoj razini na svim frekvencijskim pojasima. Dok među različitim LG telefonima SAR razine mogu varirati, svi su dizajnirani tako da su u skladu s relevantnim smjernicama za izlaganje radijskim valovima. SAR ograničenje koje preporučuje Međunarodna komisija za zaštitu od neionizirajuće radijacije (International Commission on Non-Ionizing Radiation Protection - ICNIRP) je u prosjeku 2 W/kg preko 10 grama tkiva. SAR ograničenje preporučeno u državama u kojima propise regulira Institut inženjerastruje i elektronike (Institute of Electrical and Electronics Engineers - IEEE) je u prosjeku 1,6 W/kg preko 1 grama tkiva. Jesu li LG mobilni telefoni sigurni za korištenje? Što je s razinama zračenja? Sveobuhvatno istraživanje o emisijama elektromagnetskih polja (Electro Magnetic FIelds - EMF) provodi se već nekoliko desetljeća. Na temelju ovih studija nije dokazano da telefoni koji udovoljavaju međunarodnim standardima za izlaganje imaju štetan učinak na zdravlje. Svi LG mobilni telefoni u skladu su s međunarodnim standardima za izlaganje. Koliko su mobilni telefoni sigurni? Tvrtki LG Electronics sigurnost kupaca je najvažnija. Istovremeno razumijemo kako postoje nagađanja o sigurnosti mobilnih telefona i baznih stanica koje koriste. Na primjer, neki novinski članci i izvješća navode kako se uslijed korištenja mobilnih telefona ili života u blizini baznih stanica mogu razviti bolesti. Ipak, istraživanja godinama pokazuju - a to je i prihvaćena znanstvena činjenica - kako radijski signali koje odašilju mobilni telefoni i njihove bazne stanice, unutar utvrđenih sigurnosnih razina, ne predstavljaju štetan utjecaj za ljudsko zdravlje. Važno je i napomenuti kako vladine agencije, međunarodne zdravstvene organizacije i druga znanstvena tijela stalno ponovno ispituju rezultate istraživanja. Svi LG mobilni telefoni ispunjavaju relevantne nacionalne i međunarodne sigurnosne standarde te ograničenja postavljena od strane tijela javnog zdravstva. Zašto jačina signala varira među različitim telefonima? Broj crtica koji se prikazuje na različitim telefonima može se razlikovati zbog algoritama koji se koriste za pretvaranje dolaznih radio signala u prikazanu jačinu signala, a ta formula se razlikuje od proizvođača do proizvođača. Zbog toga dva telefona postavljena jedan pored drugoga mogu prikazivati različitu jačinu signala. Što je PIN broj? PIN broj? je sigurnosna značajka SIM kartica za GSM mobilne telefone. Kako mogu aktivirati govornu poštu, prosljeđivanje poziva, PIN broj i stavljanje poziva na čekanje? Govorna pošta, prosljeđivanje poziva, PIN broj i stavljanje poziva na čekanje su značajke koje ovise o mreži i pretplati te nisu dostupne u svim područjima. Kako biste aktivirali ove značajke, najbolje je da se obratite svom davatelju usluge. Mogu li previše napuniti bateriju? Ne, ne možete previše napuniti bateriju telefona. Svi LG mobilni telefoni imaju pametni senzor punjenja koji uklanja mogućnost prekomjernog punjenja. Zašto ne mogu uspostaviti međunarodni poziv? Vaš davatelj usluga možda je automatski blokirao međunarodne pozive na vašem telefonu. Kako biste uklonili blokadu, najbolje je da mu se izravno obratite. Drugi razlog za nemogućnost uspostavljanja međunarodnih poziva može biti i neuspješan unos odgovarajućeg pozivnog broja države. Kako svoj telefon s podrškom za dva frekvencijska pojasa ("dual band") mogu koristiti u inozemstvu? Korištenje telefona s podrškom za dva frekvencijska pojasa ("dual band") u inozemstvu ovisi o mrežnom operateru. U nekim slučajevima možda će vam trebati posebna SIM kartica ili od davatelja usluga trebate zatražiti aktivaciju funkcije "roaminga" na svom telefonu (to se možda posebno naplaćuje). Dodatne informacije zatražite od davatelja usluga. Mogu li svoj LG telefon koristiti u drugim državama? Kako biste utvrdili možete li svoj LG telefon koristiti u drugim državama, obratite se svom davatelju usluga. U različitim državama koriste se različiti sustavi mobilne telefonije, a u nekim državama možda trebate registrirati telefon prije putovanja. Najbolje je da se prije putovanja obratite svom davatelju usluga i obavite sve što je za to potrebno. Što znači "Usluga nije dostupna"? Poruka 'Usluga nije dostupna' je obično poruka pogreške koja se prikazuje kada veza s podacima na mreži nije dostupna. Možda ćete moći uspostaviti vezu ako pokušate malo kasnije. Zašto imam problema s otvaranjem određenih web-stranica na svom telefonu? Bežični protokol (Wireless Application Protocol - WAP) za pristup Internetu je relativno nova tehnologija i zbog toga može doći do nekompatibilnosti između različitih web-stranica i mobilnih telefona. Postoje tisuće web-stranica kompatibilnih s WAP tehnologijom, ali vaš davatelj usluga je možda ograničio pristup određenim stranicama. Dodatne informacije zatražite od davatelja usluga. Je li WAP siguran? Da, sigurnost za WAP osigurava specifikacija WTLS (Wireless Transport Layer Security) koja implementira opcije autorizacije i šifriranja. Kakvim uslugama se može pristupiti putem WAP-a? WAP omogućuje pristup prometnim izvještajima, vremenskoj prognozi, e-pošti, vijestima iz sporta i politike, kartama i pronalaženju usluga i slično. Transakcije internetske trgovine i internetsko bankarstvo bit će dostupni u skoroj budućnosti. Što je WAP preglednik? WAP preglednik vam omogućuje povezivanje na Internet i interakciju s posebno oblikovanim interaktivnim uslugama za pregled WAP stranica pomoću mobilnog telefona. Ova tehnologija vam pruža pristup informacijama s WAP dijela Interneta brže nego što biste pristupili HTML stranicama pomoću tradicionalnog internetskog preglednika. Što je vrijeme punjenja? Vrijeme punjenja je vrijeme potrebno za punjenje baterije mobilnog telefona. Što je vrijeme razgovora? Vrijeme razgovora je vrijeme trajanja baterije tijekom dolaznih i odlaznih poziva. Što je vrijeme čekanja poziva? Vrijeme čekanja poziva je vrijeme trajanja baterije kada je telefon uključen, ali ga ne koristite za pozive.

