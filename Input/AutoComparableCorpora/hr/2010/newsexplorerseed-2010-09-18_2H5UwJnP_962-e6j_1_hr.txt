IslamBosna.ba - Nema sumnje da nova izraelska vlada, vođena Benjaminom Netanjahuom, vjerodostojno predstavlja kolektivni mentalni sklop izraelskog cionistčkog društva. Istina, postoje Izraelci koji osjećaju averziju prema rasizmu i fašizmu, ali njihov broj je, nažalost, veoma mali, i njihov utjecaj je skoro pa zanemariv. Zaista, samo i letimičan pogled na sastav novog izraelskog kabineta otkriva jednu ekstremističku koaliciju ratnih zločinaca, patoloških lažova, rasističkih ubica (i Hitlerovog i Staljinovog stila) i vjerskih manijaka punih mržnje koji udišu i izdišu mržnju 24 sahata na dan. Za one koji ga ne znaju, Benjamin Netanjahu je odličan patološki lažov. Njegov modus operandi je zasnovan na prevarama, lažima, okolišanju i obmani. Uprkos tome što njegov ured za odnose s javnošću brblja o “miru s našim susjedima,” ovaj čovjek je zauzeo čvrst stav protiv mira, protiv stvaranja jedne palestinske države na Zapadnoj obali i protiv jednakih prava za Jevreje i nejevreje. On je, ustvari, oduševljeni zastupnik judaiziranja Istočnog Jerusalema zaustavljanjem arapskog demografskog rasta, uništavanja arapskih domova i uskraćivanja prirodnih prava stanovnicima Jerusalema da grade kuće kako bi se izašlo u susret njihovom priraštaju. Ova drska rasistička politika je poznata kao “sužavanje arapskih horizonata” i njegov ultimativni cilj jeste da istjera arapske stanovnike El-Kudsa, ili makar što ih je više moguće, te da napuste grad zauvijek. Netanjahuov zatrovani rasizam nije samo ograničen na Palestince “okupiranih teritorija” ili “Shtachema” kao što se Zapadna obala i Pojas Gazze često nazivaju na hebrejskom. Više puta je citiran kako traži da se poduzmu “mjere” da palestinski građani dostignu prag od 30%. Dalje, Netanjahu koji često priziva koncepte civilizovanosti, demokratije i zapadne kulture, pogotovo kada se obraća naivnoj zapadnoj publici, vjeruje da bi Izrael trebao da krene s masivnom kampanjom etničkog čišćenja Palestinaca ako i kada međunarodna zajednica, posebno SAD, budu tolerirale takav scenario. 1989. godine Netanjahu je rekao studentima na Bar-Ilan univerzitetu da je “Izrael trebao da iskoristi gušenje demonstracija u Kini, kada je pažnja svijeta bila usmjerena na tu zemlju da izvrši masovno istjerivanje Arapa sa ovih teritorija.” Za one koji riječ “prebacivanje” shvataju olahko, treba da znaju da je “prebacivanje” samo eufemizam za genocid. Ukoliko je takav premijer, možete tek zamisliti kakvi su tek njegovi poručnici i ministri od Avigdora Liebermana do gurua Gush Emunima (doseljenički pokret), koji bez imalo srama zahtijevaju da svi nejevreji u Izraelu-Palestini budu ili istrijebljeni, ili deportovani, ili porobljeni kao vodonoše i drvosječe u službi gospodarske rase! Zatim, tu je i beznadežni oportunistički ratni zločinac Ehud Barak koji arogantno insistira da je armija koja je pobila na stotine djece bijelim fosforom najmoralnija armija na svijetu. Netanjahu nije glup. On shvata da su njegova ideološka ubjeđenja isuviše nakaradna i isuviše fašistička da bi ih međunarodna zajednica prihvatila, uključujući i SAD, zaštitnika-saveznika Izraela. Zato će on nastaviti da zavodi svijet zamagljivanjem i skrivanjem fašističke prirode njegove vlade, koliko god je to moguće. Zato će u velikoj mjeri pribjeći primjenjivanju “diverzantskih taktika”, poput “terora”, “Irana”, “antisemitizma” i “Hamasa” kako bi skrenuo pažnju s fašističke i zločinačke platforme njegove vlade. Uzvikivat će “Auschwitz, Treblinka, Mauthauzen, Bergen Belsen” kad god se izlože izraelski zločini i nađu pred kritičarima. Tvrdit će da Izrael neće sebi dozvoliti da se spusti na nivo Auschwitza kad god od njega bude zatraženo da prekine okupaciju domovine Palestinaca i dozvoli palestinskom narodu pravo na nezavisnot i sopstveno odlučivanje. Ukratko, govorimo o čovjeku koji laže koliko li diše, prevarantskom političaru koji misli da hasbara (propaganda) i mudri javni odnosu mogu biti efektivnija zamjena za pošten mirovni proces zasnovan na ljudskim pravima i međunarodnom zakonu. Ovo je razlog zbog kojeg svjetski centri ne smiju sebi dozvoliti da budu prevareni i zavedeni od strane ovog notornog i kardinalnog lažova. Naravno, ja ni na koji način ne kažem da je prethodna izraelska vlada bila manje pokvarena od ove sad. Prethodna vlada zle trojke – Olmert, Livni, Barak – je imala sve karakteristike cionističkog Trećeg rajha. Šta se drugo može reći za vlast koja je svojoj armiji naredila uništavanje i spaljivanje hiljada civila bijelim fosforom, zatim besramno tvrdila da joj to nije bila namjera? Međutim, ta vlada je od strane mnogih zemalja širom svijeta, poput naivnih Evropljana, smatrana “vladom mira”, “liberalnom”, pa čak i “ljevičarskom vladom”, što je dalo novo značenje pojmu “verbalna prostitucija”. Za nas, Palestince, uprkos legitimnom i razumljivom strahu koji dolazi od uspona fašizma u Izraelu, bolje je da Izrael javno bude fašistička vlada koja slijedi fašističku politiku nego da, kao rezultat obmane, bude jedna “liberalna” ili “ljevičarska” vlada koja slijedi istu tu zločinačku politiku. Neka ih svijet vidi onakvim kakvim jesu. Kada se sve sagleda, jedan očit zločinac bolji je od lažljivog sveca. Ovaj prethodni je makar predvidiv i konzistentan. (Članak je pisan prošle godine. - Prim. prev.) Piše: Halid Amajreh Prijevod i obrada: IslamBosna.ba Dodaj ovaj clanak u svoju omiljenu onlajn zajednicu Čitaj komentare [0 replies] Nema komentara Komentariši Loginuj se da odgovoris

