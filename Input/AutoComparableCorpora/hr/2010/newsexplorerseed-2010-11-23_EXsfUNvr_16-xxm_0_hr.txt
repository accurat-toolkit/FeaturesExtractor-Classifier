Znači ipak. Nakon višednevnog oklijevanja je irska vlada prihvatila skoro pa nametnutu financijsku pomoć Europske unije i Međunarodnog monetarnog fonda (MMF). Irska vlada je morala uvidjeti da ne može sama izići na kraj s financijskom krizom. To nije veliki udarac samo za nacionalni osjećaj, nego to potpiruje i bijes građana na vladu, za koju smatraju da im je zamaglila oči. Ova financijska sigurnosna kočnica će ionako nepopularnog premijera Briana Cowena koštati funkcije. Ne zna se hoće li Irska uopće moći vratiti dug Za Europsku uniju ova akcija financijske pomoći Irskoj predstavlja gorku premijeru. Naime, ova država u kojoj je nekoć na djelu bio nevjerojatan gospodarski rast i koja je kao nijedna druga zemlja profitirala od učlanjenja u Uniju, sada je u nokautu. Bankarski sustav je u svojoj jezgri bolestan. Godinama je špekulirano s preskupim nekretninama. Za tako nastalu štetu u Irskoj sada prvi put moraju jamčiti porezni obveznici Europske unije, poslije možda čak i plaćati za tu štetu. Jer trenutačno još nitko ne može sa sigurnošću kazati kad i hoće li uopće Irska biti u stanju vratiti dugove Europskoj uniji i MMF-u. Bildunterschrift: Großansicht des Bildes mit der Bildunterschrift: Koliko dugo još? - Irski premijer Brian Cowen Prvo je bilo riječi o pomoći od 19 milijardi eura. Stručnjaci, međutim, procjenjuju da financijsko potraživanje irskih banaka iznosi i do 90 milijardi eura. Irska plaća visoku političku i moralnu cijenu za zatraženu pomoć. A ta cijena će se vjerojatno odraziti kroz uvođenje novih mjera štednje, gubitak financijskog suvereniteta i povišenje poreza na poduzeća. Dosad je Irska upravo niskim porezima privlačila mnogobrojne međunarodne koncerne. Naredni bankrot-kandidati Portugal i Španjolska Financijska pomoć je jedino rješenje ukoliko se želi sačuvati europska valuta euro. U Bruxellesu se sada nadaju da će davanje kredita Irskoj prouzrokovati pritisak na naredne bankrot-kandidate Portugal i Španjolsku. Osjetljiva financijska tržišta bi se ovim koracima unutar Europske unije tako trebala umiriti. No, ovom financijskom pomoći države Unije pomažu i same sebi, jer su britanske, njemačke, francuske, ali i američke banke glavni vjerovnici irskih banaka. Tako u biti preko ove financijske pomoći Irskoj, ove zemlje same sebi posuđuju novac. Međutim, aktiviranje mehanizma ove europske financijske pomoći neće riješiti bit problema. Ovom akcijom se kupuje vrijeme, u kojemu dalje rastu dugovi. Još uvijek nije poznato kako bi se ubuduće trebalo djelovati u slučaju bankrota jedne države članice eurozone i na koji način bi u tom slučaju i privatni ulagači trebali preuzeti dio gubitaka. Na narednom EU summitu u prosincu se stoga moraju iznijeti konkretna rješenja. Autori: Bernd Riegert / Marina Martinović Odg. ur.: Z. Arbutina

