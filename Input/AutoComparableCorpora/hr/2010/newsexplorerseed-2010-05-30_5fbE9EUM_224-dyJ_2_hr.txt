Na jugu Afrike nije baš lako naći jeftino i sigurno prenoćište. No, u spomenutim gradovima fanovi mogu birati od najjednostavnijih soba, pa sve do malih stanova. Izbor je odličan. "Na prostoru našeg Sveučilišta mi na raspolaganje stavljamo 4.500 kreveta navijačima iz cijelog svijeta. I to po poštenim cijenama", kaže John Simpson. 65-godišnji profesor marketinga već 30 godina predaje na Sveučilištu u Capetownu. To je najstarije afričko sveučilište - utemeljeno je 1829. Bildunterschrift: Panorama Capetowna, jednog od najomiljenijih turističkih ciljeva na jugu Afrike Oko 23.500 studenata iz Capetowna ove je godine moralo nešto ranije nego inače otići na raspust i osloboditi studentske sobe. Kreveti su potrebni - navijačima, turistima i posjetiteljima SP-a. Studentski domovi su vrlo povoljna alternativa relativno skupim hotelima ili nešto povoljnijim smještajima tipa "bed & breakfast" - i jedni i drugi su naime uoči prvenstva svijeta povisili cijene noćenja. Najjeftiniji smještaj u studentskim domovima/stanovima sada košta oko 35 eura za noć. Mali stan s dvokrevetnom, solidno opremljenom sobom i s mogućnošću korištenja kuhinje košta barem 185 eura po danu. Tijekom prve faze natjecanja u Capetownu će gostovati fanovi iz Italije, Paragvaja, Engleske, Francuske, Urugvaja, Nizozemske, Kameruna, Alžira i Sjeverne Koreje. Gostima neće biti dosadno Sveučilište u Capetownu svojim budućim gostima ne nudi samo jeftin smještaj. Tijekom SP-a 35 autobusa će razvoziti navijače na relaciji grad-aerodrom, prema stadionu ili na izlete do neke od brojnih atrakcija u okolici grada. Npr. do čuvenih južnoafričkih vinarija. Sveučilišni kompleks "osigurava" i 158 video-kamera koje će pratiti što se zbiva u svakom kutku - a za sigurnost međunarodnih gostiju će se brinuti i članovi privatnih osiguravateljskih firmi. Bildunterschrift: Stadion u Capetownu na kojem će se igrati utakmice SP-a Gosti će moći i (besplatno) koristiti fitness-studio, bazen, nogometni teren s umjetnom travom. Ili slušati predavanja o afričkoj povijesti, sudjelovati na radionicama... Sve utakmice Svjetskog prvenstva turisti će moći vidjeti i preko velikih ekrana koji su već instalirani na kampusu - ili uživo na ulici ili na snimku u zajedničkim prostorijama studentskih domova. Većina će se (s obzirom na očekivane temperature od tri do pet stupnjeva, na jugu Afrike upravo je kasna jesen) odlučiti za ovu drugu varijantu. Zainteresirani fanovi podrobnije informacije o smještaju mogu naći na web-stranici: www.campus2010.co.za a sobe se (od 6. lipnja do 13. srpnja 2010.) iznajmljuju na sljedećim sveučilištima: University of Johannesburg Campus (UJ) – Johannesburg University of Witwatersrand Campus (WITS) – Johannesburg University of Cape Town Campus (UCT) – Cape Town University of Kwa-Zulu Natal Howard Campus University of Kwa-Zulu Natal Westville Campus (UKZN) – Durban Autor: Ulrich Reimann / sma Odg. ur.: Andrea Jung-Grimm

