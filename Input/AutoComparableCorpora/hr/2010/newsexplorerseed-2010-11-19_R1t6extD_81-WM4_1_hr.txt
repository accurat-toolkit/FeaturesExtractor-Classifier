Jedan posto udela u GM-u sa sedištem u Detroitu preuzet je po relativno atraktivnoj ceni zbog "globalnog jačanja brenda GM i perspektive rasta kompanije u Brazilu i Kini", saopšteno je u Rijadu, sedištu holdinga. Vlasnici GM-a, uključujući i američko ministarstvo finansija, prodali su akcije po 33 dolara u inicijalnoj prodaji akcija koja je počela 17. novembra i prikupili više od 20 milijardi dolara nudeći obične i akcije s pravom preče kupovine, čime je američka vlada postala manjinski vlasnik GM-a, prenele su agencije. Ponuda prodaje akcija GM-a objavljena je 16 meseci nakon što je najveći američki proizvođač automobila izašao iz procesa sudske zaštite od bankrota, čime se kompanija približila cilju da vrati 49,5 milijardi dolara dobijenih od američke vlade prošle godine u okviru paketa spasavanja autoindustrije. Al-Waleed bin Talal se nalazi na 19. mjestu Forbesove liste najbogatijih biznismena, s procenom da ima 19,4 milijarde dolara i drži 95 posto vlasništva u Kingdom Holdingu, prema proceni agencije Bloomberg. Akcije GM-a je u istom iznosu od 500 miliona dolara kupila šangajska autokompanija SAIC, u skladu sa "dobrim strateškim odnosima" dve kompanije.

