Autor: Mišel Kalajžić Objavljeno: 16.06.2010 Sindikati su dosad prikupili 72 posto potrebnih potpisa za raspisivanje referenduma protiv izmjena Zakona o radu ZADAR - Ozrena Matijaševića, predsjednika Hrvatske udruge sindikata i koordinatora Sindikalnih središnjica, na konferenciji za novinare na Narodnom trgu u Zadru sazvanoj zbog prikupljanja potpisa za raspisivanje referenduma protiv izmjena odredbi o kolektivnom ugovoru, isprovocirala je jedna građanka koja je prekinula presicu pitanjem kolika je njemu plaća. Kazala je da se on ne bori za prava radnika, na što joj je Matijašević odgovorio „ajte u HDZ, provokatorice“. Jedan je građanin sa šeširom hrvatskog ratnog veterana tražio je od novinara da njega pitaju želeći govoriti o komunizmu, ali nitko nije bio zainteresiran. VEZANE VIJESTI Vijesti Komentari Presica je ipak održana, a Matijašević i v.d. županijskog povjerenika SSSH i koordinator Sindikalnih središnjica za Zadarsku županiju Vedran Uranija pozvali su građane da daju svoj potpis za raspisivanje referenduma, naglasivši kako je to sindikalna, a ne politička akcija. Uranija je rekao kako je prikupljeno do sada 330 tisuća potpisa, od čega 14 tisuća u Zadru. - Ljudi žele promjene na način da teret recesije i krize snose i oni koji su se obogatili 90-tih godina, a ne samo radnici i umirovljenici. Pozivamo Vladu RH da povuče izmjene Zakona o radu, jer će se inače radnici dovesti u teško stanje bez mogućnosti kolektivnog ugovaranja - kazao je Uranija. - Nitko osim nas neće prisiliti Vladu na promjenu načina upravljanja, ako se to tako može nazvati. Prikupljenih 72 posto potpisa puno je jer nitko do sada nije uspio toliko prikupite, a malo je ako ne bude dovoljno. Ako ne spriječimo donošenje pogubnih izmjena odredbi Zakona o radu, u Hrvatskoj neće biti niti jedne obitelji koja neće osjetiti posljedice. Nije ovo borba za zaposlene u državnom sektoru već za sve radnike u Hrvatskoj. Neka nas političari samo provociraju, svaki njihov istup je još više glasova za nas. Želio bih poručiti i Hrvatskoj udruzi poslodavaca: njihov čelni čovjek je sve samo ne poslodavac, on je zaposlenik u Todorića - zaključio je Matijašević. Broj preporuka: 18 Objavi na Facebooku Više o... FACEBOOK KOMENTARI

