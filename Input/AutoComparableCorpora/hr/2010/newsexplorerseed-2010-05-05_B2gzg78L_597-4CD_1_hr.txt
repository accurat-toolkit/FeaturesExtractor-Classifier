Kineski predsjednik Hu Jintao otvorio je EXPO na slikovitoj dvoranskoj svečanosti koju je obilježio niz koncerata i vatromet, obećavši nazočnima "sjajnu i nezaboravnu" izložbu, prenosi agencija dpa. FOTOGALERIJASpektakl na otvorenju Expo 2010.više Među uglednicima na otvaranju bili su brojni politički čelnici, od francuskog predsjednika Nicolasa Sarkozyja i predsjednika Europske komisije Josea Manuela Barrosa, do drugog čovjeka Sjeverne Koreje Kim Yong Nama. Uz potporu Kine, komunistička Sjeverna Koreja po prvi put sudjeluje na nekoj svjetskoj izložbi. Kina je također osigurala i zajednički paviljon za afričke zemlje. Domaćini su procijenili da će Šangaj EXPO 2010 biti najposjećenija svjetska izložba u povijesti s više od 70 milijuna posjetitelja tijekom šest mjeseci koliko će izložba biti otvorena. Pred otvaranje EXPO-a pojačane su mjere sigurnosti, a u policijskim akcijama opet su deblji kraj izvukli politički disidenti. Glavno kinesko financijske središte je gotovo u potpunosti zatvoreno budući da je tamo raspoređen veliki broj policajaca zbog sigurnosti, prenosi agencija AP. Izložba, na kojoj sudjeluje i Hrvatska, prostire se na 322 hektara na objema obalama rijeke Huangpu u samu središtu 18-milijunskog Šangaja. Najavljeno je sudjelovanje 192 zemlje i 50 međunarodnih organizacija. Tema ovogodišnje svjetske izložbe je "Bolji grad, bolji život". Hrvatska će se u Šangaju predstaviti projektom arhitekta Branka Silađina uz geslo "Life is Between" (Život je između). Analitičari su procijenili da su organizatori u održavanje šangajske izložbe uložili oko 54 milijarde dolara, navodi dpa. Svjetske izložbe održavaju se dva do tri puta tijekom jednog desetljeća, otkako je prva svjetska izložba održana u londonskom Hyde parku 1851. godine. Prethodni članci: FOTO: Pripremite se za World Expo 2010 (29.04.2010.) Šangaj sprema vatromet koji će zasjeniti Peking (30.04.2010.) Predstavljen Hrvatski paviljon EXPO-a 2010. (12.04.2010.) Hina|Danas.hr 30.04.2010.

