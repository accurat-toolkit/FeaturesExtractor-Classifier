Priredila: Sabina Čabaravdić Izraelski premijer Benjamin Netanyahu i palestinski predsjednik Mahmud Abbas, početi će razgovore ovoga četvrtka u Washingtonu o rješenju bliskoistočne krize, odnosno o formiranju dviju država, piše New York Times. To će biti prvi izravni pregovori između dvije strane u 20 mjeseci, i ujedno test spremnosti dvojice čelnika na rješenje spora koji traje od formiranja izraelske države. Netanyahuov moratorij na izgradnju židovskih naselja istječe 26. rujna. Abbas je zaprijetio da će se povući s izravnih pregovora ako se s izgradnjom nastavi. No, Netanyahu je signalizirao da bi mogao dopustiti izgradnju spornih naselja. Dvojica čelnika možda igraju na kartu koja bi obojici donjela određenu političku prednost, ali mogućnost da pregovori propadnu prije nego što počnu i te kako je zabrinjavajuća. Obamina administracija mora naporno i kreativno raditi kako bi pronašli rješenje do 26. rujna. Obama sa Netanyahuom i Abbasom u New Yorku, 22.09.2009. Palestinci su s pravom zabrinuti da bi nova židovska naselja mogla “odnijeti” dio teritorija buduće palestinske države. Ako Abbas bude iskreno sudjelovao u izravnim pregovorima, Netanyahuu ne ostaje mnogo prostora da bi nastavio s izgradnjom naselja. Objektivno, od trenutka kada je izrealski premijer prije deset mjeseci donio odluku o zamrzavanju gradnje, atmosfera za pregovore postala je daleko pozitivnija. Postoje i druge pozitivne tendencije. Nasilje nad Izraelacima je manjeg inteziteta, a palestinske snage sigurnosti imaju kontrolu na Zapadnoj obali. Palestinske vlasti uspjevaju po strani držati one koje iniciraju neprijateljstva prema Izraelu, primjerice, imame i učitelje, koji potiču napade protiv Židova. No, treba učiniti mnogo više. Najveći plus za buduće pregovore može biti odlučnost predsjednika Obame da riješi bliskoistočni konflikt. Njegov prethodnik, sedam godina je ignorirao Bliski istok, i tek je 2007., održana Mirovna konferencija, ali ona nije bila ni dobro pripremljena, a niti se Georg Bush na odgovarajući način uključio kako bi se postiglo pravedno rješenje. Obami je mir na Bliskom istoku jedan od političkih prioriteta. Njemu je jasno da je izraelsko - palestinski sukob faktor nestabilnosti u široj regiji. George Mitchell u posjeti Palestini, 07.05.2010. Njegov glavni izaslanik George Mitchell je proveo bezbroj sati na Bliskom istoku kako bi dvije strane doveo za zajednički pregovarački stol. Postoje, međutim, i ozbiljne prepreke. Abbas je slab lider, predstavlja samo frakciju Fataha i vlada samo na Zapadnoj obali, dok Hamas kontrolira Gazu. Netanyahu vodi vladu ekstremne desnice, pa čak ako je on osobno za mirno rješenje spora, pitanje je da li će mu to dopustiti koalicijski partneri. Mi smo ohrabreni, piše New York Times, izvještajima da on želi sudjelovati u pregovorima s Abbasom, te da ga je nazvao dugogodišnjim pouzdanim partnerom . Obama je postavio ambiciozan jednogodišnji plan rada za dvije strane u kojem bi se trebala riješiti statusna pitanja: granice nove palestinske države, sigurnost, izbjeglice i budućnosti Jeruzalema. Parametri i rješenja su dobro poznati iz ranijih mirovnih pregovora. No, između dviju strana i dalje vlada duboko nepovjerenje, pa se administracija predsjednika Obame mora aktivnije uključiti u trenutku kada se pregovori budu usporavali. Obama će započeti razgovore u srijedu navečer, uz večeru u Bijeloj kući, kojoj će prisustvovati Netanyahu i Abbas, te egipatski predsjednik Hosni Mubarak i jordanski kralj Abdulah, čije zemlje imaju mirovne sporazume s Izraelom. Tony Blair, bivši britanski premijer, predstavljat će Ujedinjene narode, Sjedinjene Države, Europsku uniju i Rusiju - odnosno “Bliskoistočni mirovni kvartet". Večera koju američki šef države organizira u Bijeloj kući imati će značajnu simboliku, ali angažman predsjednika Obame time ne smije biti okončan. On se treba angažirati na dobijanju podrške za mirovni proces ostalih u regiji, uključujući Saudijsku Arabiju i Tursku. Pesimizam kada su u pitanju predstojeći razgovori je razumljiv, s obzirom na propale brojne pokušaje mirovnih pregovora. No, okupljeni lideri moraju učiniti ozbiljne pomake prema konačnom miru, a ako treba na to ih treba i prisiliti predsjednik Obama, smatra New York Times..

************** Mogli bi vas interesovati i ovi tekstovi: Netanjahu za mirovni sporazum uz zaštitu interesa Izraela Izrael ublažio blokadu Gaze

