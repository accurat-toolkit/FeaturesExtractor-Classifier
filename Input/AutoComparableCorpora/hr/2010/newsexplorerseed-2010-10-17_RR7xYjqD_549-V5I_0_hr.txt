Turski premijer Recep Tayyip Erdogan pozdravio je izjavu njemačkog predsjednika, koji je priznao da nisu samo kršćanstvo i judaizam već i islam sada dio Njemačke. Ova je izjava dočekana sa oduševljenjem, posebno ako se uzme u obzir da u Njemačkoj živi tri milijuna Turaka odnosno njemačkih državljana turskog podrijetla. Izjavom da je islam dio Njemačke, Wulff je u Turskoj pridobio velike simpatije. Međutim, to nema posebnog utjecaja na njemačko-turske odnose. Ahmet Külahci, dopisnik turskog lista „Hürriyet“ iz Njemačke kaže: „To je njemački problem, a ne problem zemalja sa većinskim muslimanskim stanovništvom. Njemačka treba prihvatiti te činjenice i svoju politiku orjentirati prema očekivanjima naroda, odnosno ljudi koji žive u Njemačkoj“. Bildunterschrift: Großansicht des Bildes mit der Bildunterschrift: Još uvijek slika koja nije svakodnevna na njemačkim školama - tri djevojke s tri različita podrijetla, zajedno Poteškoće u njemačkim školama A koliko je to uistinu njemački problem najbolje pokazuje primjer berlinske četvrti Neukölln u kojoj živi veliki broj stranaca, prije svega Arapa i Turaka. 80 posto mladih u ovoj četvrti ima migrantsko podrijetlo. Struktura stanovništva je posebno izražena u školama. Predsjednik općinskog vijeća Neuköllna Heinz Buschkowsky objašnjava: „Imamo primjere da čak i djevojčice manjeg uzrasta nose marame. Imamo djevojčice koje ne idu na satove plivanja i tjelesnog odgoja jer ne žele pokazati svoje tijelo. U školskim dvorištima je primjetan mobing. Često se čuje: "Šta ti je to u sendviču? Svinjetina? Jedeš li svinjetinu i sam si svinja? Ovakve scene se dešavaju u vrtićima i školama u Njemačkoj“. U cilju unapređenja integracija muslimana u njemačko društvo u budućnosti, na sveučilištima u Tübingenu, Münsteru i Ösnabrücku se od sljedeće godine otvaraju odsjeci islamske teologije na kojima će se školovati imami. O tom školovanju će njemački predsjednik Wulff tijekom posjete Turskoj razgovarati sa šefom turskog ureda za vjerska pitanja, Alijem Bardakogluom. Taj ured rukovodi najvećom udrugom muslimana u Njemačkoj, DITIB-om, i dosada su imami koji su propovijedali u džamijama te udruge to sami dolazili iz Turske i vjernicima se obraćali isključivo na turskom jeziku. Bildunterschrift: Trenutno najveća džamija u Njemačkoj nanalzi se u Duisburgu Kada Turska u Europskoj uniji? Njemački predsjednik Christian Wulff će kako o pitanju integracije Turaka u njemačko društvo, tako i o drugim temama govoriti i pred zastupnicima turskog paralmenta. Druga važna tema razgovora biti će turska nastojanja da zemlja uđe u članstvo Europske unije. O tome u Njemačkoj ne postoji jedinstven stav, ali mnogi ključni političari, predvođeni kancelarkom Angelom Merkel, smatraju da Turska ne bi u doglednoj budućnosti trebala postati punopravnom članicom Unije, već joj kao utješnu nagradu nude status "povlaštenih odnosa". Prije polaska u Tursku Wulff je izjavio da će se založiti za kršćansku manjinu u toj zemlji. U petak (22.10.) bi njemački predsjednik trebao u Istanbulu biti nazočan prilikom svečanosti polaganja kamena temeljca za dugo planirani Njemačko-tursko sveučilište. Autor: AFP/Mehmed Smajić Odg. ur.: Z. Arbutina

