Autor: Goran Andrijanić Objavljeno: 22.11.2010 O pitanju odnosa Katoličke crkve prema uporabi kondoma već se žučno raspravljalo tijekom pontifikata ovoga Pape ZAGREB - Izjava pape Benedikta XVI. o tome kako je uporaba kondoma prilikom spolnog čina moralno dopustiva u pojedinačnim slučajevima kao metoda sprečavanja bolesti prvi je otvoreni istup nekog Pape o toj temi i kao takav ima svoju težinu, ali ipak nije radikalan zaokret Katoličke crkve po tom osjetljivom pitanju, kako ga neki žele prikazati, jer su se takva mišljenja u njoj već odavno mogla čuti. VEZANE VIJESTI Vijesti Stručno mišljenje Papa je još prije četiri godine tražio stručno mišljenje Papinskog vijeća za pastoral zdravstvenog osoblja, kojim je tada predsjedao u međuvremenu umirovljeni meksički kardinal Javier Lozano Barragan, o tome može li se u slučajevima zaraženih HIV-om opravdati uporaba kondoma kao sredstvo širenja zaraze. Inoslav Bešker: Sućutnog Papu ljudi će sada lakše zavoljeti Zaključak posebnog izvješća Vijeća, koje je u svojem radu konzultiralo mnoge zdravstvene i teološke stručnjake, bio je da je uporaba kondoma u slučajevima, primjerice, bračnih parova gdje je jedan partner zaražen “moralno dopustiva”, i to po jednostavnom etičkom načelu manjeg zla. Tadašnje zaključke Papinskog vijeća po kojemu je moralna dopustivost uporabe kondoma ograničena na one slučajeve gdje je njihova svrha sprečavanje bolesti, a ne začeća, Sveta stolica nije iskoristila za stvaranje nekog službenog crkvenog nauka o tome pitanju, ali kako neki analitičari tvrde, postalo je jasno da je Papa već te 2006. o tome formirao svoje stajalište koje je sada i javno prezentirao. Repovi iz Afrike Također, čitav niz teologa i visokopozicioniranog klera već je i prije zaključaka Papinskog vijeća o pitanju prezervativa zauzeo slično stajalište. O pitanju odnosa Katoličke crkve prema uporabi kondoma već se žučno raspravljalo u javnosti tijekom pontifikata ovoga Pape, i to u ožujku prošle godine kada je Benedikt XVI. iz svojega zrakoplova u kojem je letio na apostolsko putovanje u Afriku poručio da “se epidemija AIDS-a ne može spriječiti razdavanjem prezervativa, nego da to može i umnažati probleme”. Njegove tadašnje izjave izazvale su ogorčenje dijela javnosti, a ove najnovije dane u knjizi “Svjetlo svijeta”, koja će prekosutra biti objavljena i u Hrvatskoj u izdanju kuće Verbum na isti dan kad i u ostatku svijeta, zapravo su reakcija na interpretacije njegovih riječi. Papa je njemačkom novinaru Peteru Seewaldu pojasnio da je tada bio “isprovociran” pitanjem novinara te kako je jednostavno htio pojasniti da svaka strategija borbe protiv AIDS-a koja se temelji isključivo na dijeljenju kondoma ne može biti uspješna, s čime se slaže i čitav niz sekularnih zdravstvenih stručnjaka. Moralna opravdanost Kako piše John Allen Jr., ugledni vatikanolog i dopisnik iz Vatikana za National Catholic Reporter, Papa je dosad oklijevao jasno iznijeti svoja stajališta jer je u dijelu rimskog klera postojao strah da bi njegove izjave o “moralnoj opravdanosti kondoma u pojedinim slučajevima” bile protumačene kao relativiziranje dosadašnjih crkvenih stajališta prema uporabi kontraceptivnih sredstava. Mnogi naime propuštaju napomenuti da je Papa u knjizi ponovo istaknuo odanost onom učenju Katoličke crkve koje još od 1964. i enciklike Humanae Vitae papa Pavla VI. osuđuje sva kontraceptivna sredstva kao metodu planiranja obitelji. Tu se sigurno, što se tiče Papinih i crkvenih stajališta, neće ništa promijeniti. Papa sprema i službeni nauk o seksualnoj zaštiti Još 1986. Francuska biskupska konferencija oglasila se na taj način po tome pitanju, a slično je napravila i Njemačka biskupska konferencija 1993., prepuštajući takva pitanja “osobnim savjestima vjernika”. Sada se mnogi se analitičari slažu kako to može biti signal da Sveta Stolica ozbiljno razmišlja proglasiti neki službeni nauk o tome pitanju, čemu je i Benedikt XVI. sve skloniji.“Velik broj teologa i crkvenih velikodostojnika zauzimali su ovakvu poziciju. Ipak, ona nikada nije bila izrečena na tako izravan način iz usta Pape”, rekao je glasnogovornik Svete Stolice . Broj preporuka: 0 Objavi na Facebooku Više o... FACEBOOK KOMENTARI

