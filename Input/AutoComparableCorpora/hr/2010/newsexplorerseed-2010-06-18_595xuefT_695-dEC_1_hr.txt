Na kraju se dogodilo to da su oba suparnika “nogometnoga grada” otputovala prema osmini finala. Njemačka je pobijedila Ganu sa 1-0 i nogometnom puku osigurala nedjeljnu poslasticu uz ručak - osminu finala protiv Engleske u 16 sati. Utakmicu koja će imati slasne najave na obje strane, a završit će izvođenjem jedanaesteraca. Ovakav rasplet u prvoj polovici skupina Svjetskog prvenstva ponudit će polufinalista iz kvarteta na koje vjerojatno nitko ne bi stavio ni pet lipa: Urugvaj, Republika Koreja, Sjedinjene Države ili Gana. Kada se otrijezne od slavlja nakon pobjede protiv Slovenije, Englezi će se lupati po glavi jer će shvatiti kakvo su društvo ispustili. Iako je utakmica između Gane i Njemačke dugo bila “suha” što se tiče pogodaka, nikako nije bila dosadna. Poluvrijeme je komotno moglo završiti 3-3. Najbolju priliku nakon četvrtine utakmice imao je kasniji junak Mesut Özil. Nakon mlakog udarca kojeg je u situaciji “jedan na jedan” Kingson lakoćom ukrotio Njemačka ga je klela, ali sve je vratio u 60. minuti. “Spielmacher” Werdera je na dvadesetak metara od gola primirio loptu i poslao ju uz vratnicu. Najbolja prilika Gane došla je u odgovoru na spomenuti promašaj Özila. Asamoah Gyan je glavom poslao loptu prema donjem kutu, vratar Neuer ju promašio, a Lahm (rukom ili prsima?) izbacio s gol-crte. Nakon što je Njemačka izbjegla da prvi put nakon 1978. godine dvije utakmice zaredom ostane bez pogotka, Gana je krenula po izjednačenje da ne bi ovisila o drugoj utakmici. No, napadi su bili jalovi pa su nakon utakmice proživjeli nekoliko minuta straha prije nego što su saznali željenu vijest iz Nelspruita. Utakmica Njemačke i Gane raritetna je jer su s dvije strane bili braća po ocu, Nijemac Jerome Boateng i Ganac Kevin Prince Boateng. “Princ” je poznat po ne baš plemenitom startu kojim je ozlijedio Ballacka u finalu FA kupa, ali sinoć u potezima njemačkih reprezentativaca nije bilo zle krvi ili naznake osvete. Možda i zbog onoga što je Kevin Prince Boateng izjavio, a SportBild objavio na dan utakmice. - Mnogo Nijemaca, od kojih su neki nogometaši, čak i reprezentativci, zahvaljivali su mi jer sam ih oslobodio Ballacka. Kazali su mi da je Njemačka bez njega bolja. Ta izjava je skandalozno odjeknula u njemačkoj javnosti i među čelnicima Saveza, a do ovoga trenutka nitko od njemačkih igrača nije na nju reagirao. Mesut Özil zabio je jedini gol utakmice 3. kola skupine D Svjetskoga nogometnog prvenstva u Južnoj Africi za 1-0 pobjedu Njemačke nad Ganom... - Mogao sam zabiti još ranije. Bio sam razočaran zbog promašaja, ali znao sam da ću ipak zabiti gol – komentirao je 21-godišnji Werderov veznjak. Nadovezao se njemački izbornik Joachim Löw: - Rekao sam mu na poluvremenu: “možeš ti to, imaš gol u sebi”. - Bila je to iznimno napeta utakmica i mnoge stvari kod nas nisu dobro funkcionirale. Posebice nismo bili precizni u napadu. Ali ne mogu kriviti svoje mlade igrače, bilo je puno pritiska i morali smo dobiti. A kraju smo ipak uspjeli i plasirali se dalje. U osmini finala Nijemce čeka Engleska (u nedjelju u Bloemfonteinu). - Bit će to klasik i jako mu se veselimo. Srpski stručnjak na klupi ganske nogometne reprezentacije Milovan Rajevac nije se prepuštao euforiji nakon plasmana u osminu finala Svjetskog prvenstva u Južnoj Africi... - Nema vremena za slavlje, sljedeća utakmica je blizu. Znali smo da će to biti teška utakmica jer je pokušaj kvalifikacije u sljedeći krug natjecanja preko Njemačke uvijek težak. Mislim da smo odigrali dobro, da smo dobro parirali i odolijevali Nijemcima. Imali smo neke prilike, ali Nijemci su imali imperativ pobjede, na kraju su uspjeli i pokazali da spadaju među najbolje momčadi na svijetu - zaključio je Rajevac, čija će momčad snage s SAD-om u osmini finala odmjeriti u subotu u Rustenburgu. Utakmica je završena, obje momčadi slave prolaz! 79. minuta - Nakon promjena rezultata na utakmici Srbije i Australije (0-2) utakmica u Johannesburgu se malo primirila. Pucao je Annan sa 30 metara ravno u Neuera. 66. minuta - Lahm je opet spasio Njemačku od kapitulacije. Ayew je ostao sam na desetak metara, pucao iz prve, ali kapetan Njemačke je izvrsno blokirao udarac 60.minuta - Fantastičan pogodak Oezila za vodstvo Njemačke. Majstor je primio loptu na vrhu 16-erca i fantastičnim volejem 'probio' mrežu Gane! 51. minuta - Asamoah je promašio meč-loptu za Ganu. bio je potpuno sam ispred Neuera, ali je pucao ravno u njega! Završeno je prvo poluvrijeme! 43. minuta - Tagoe je iz teške situacije glavom pucao preko vrata. 26. minuta - Igra se 'va banque'. Sada je nakon kornera Gane Lahm spašavao loptu na liniji gola. Usporena snimka je pokazala da je branič Njemačke igrao rukom i za to je trebao dobiti crveni karton, a Gana jedanaesterac. 25.minuta - Nijemci su krenuli u kontru, Oezil je izašao sam ispred Kingsona, ali vratar Gane je odlično obranio. 24. minuta - Gyan je krenuo sam prema Neueru, ali iz nekog razloga nije pucao, nego je počeo komplicirati. Naravno, izgubio je loptu... 14.minuta - Sjajna prilika za Ganu. Gyan je dobio povratnu loptu na samo šest metara od vrata, ali je Schweinsteiger uklizao i vjerojatno spasio gol. 10. minuta - Zamalo autogol! Podolski je ubacio prizemnu loptu s lijeve strane, Jonathan je krivo zahvatio, ali na njegovu sreću, Kingson je bio budan. 7. minuta - Boateng je sjajno proigrao Ayewa, koji je mogao krenuti sam prema Neueru, ali nije uspio zaustaviti loptu. 3. minuta - Cacau je pokušao iz teškog kuta iznenaditi Kingsona, ali nije išlo... Utakmica je počela! Gana je prva afrička reprezentacija koja je upisala pobjedu na SP-u održanom na njezinu kontinentu, a sad joj se nudi mogućnost za još jedan antologijski pothvat. S tri boda protiv Njemačke ‘black star’ bi ušao u povijesne knjige kao grobar njemačkog nogometa. Nitko nikada nije ‘elf’ poslao kući sa SP-a već nakon prve faze natjecanja. Porazom protiv Srbije momčad Joggija Loewa našla se u škakljivoj situaciji. Nema pravo na novi pogrešan korak, riječ je o ozbiljnom testu karaktera za njemačke nogometaše koji u pravilu znaju odgovarati takvim izazovima. Pobjeda ih automatski vodi u osminu finala, a remi će im biti dovoljan samo pod uvjetom da Srbi ne pobijede Australiju. - Gana je opasna u protunapadima, momčad puna tjelesno moćnih igrača. Od mojih nogometaša traži se spremnost s velikim ‘s’, a ja sam siguran u povoljan epilog - kaže Loew. Kako anulirati Kloseov crveni karton, najdelikatnije je pitanje u izbornikovoj križaljci. Čini se da će na ispražnjeno mjesto uletjeti ‘Helmut’ Cacau iza kojeg je izvrsno proljeće u dresu Stuttgarta. Brazilac s njemačkom putovnicom u prednosti je pred Gomezom koji se u protekloj sezoni nasjedio na klupi i Loew ga koristi samo kao jokera. Na Euru 2008 ‘elf’ se nalazio u sličnom položaju. Za prolaz skupine u posljednjoj utakmici trebala mu je pobjeda protiv domaćina Austrije i momčad se tada iščupala briljantnim pogotkom Michaela Ballacka. Kapetana reprezentacije nema, pravo nastupa na SP-u grubim mu je startom u finalu FA kupa oduzeo Kevin-Prince Boateng - rođeni Berlinčanin i nekada mladi njemački reprezentativac - koji će danas igrati za Ganu. Peripetijama ovdje nije kraj, jer drugi član nogometne dinastije Boateng, 21-godišnji Jerome, nosi dres njemačke reprezentacije i u srijedu će vjerojatno sjediti na klupi. Ovih mu dana nije lako jer je stariji ‘braco’ nakon incidenta s Ballackom malo zastranio. Prozivanja njemačkih medija zbog Ballackove ozljede ocijenio je histeričnima i pomalo rasističkima. - Glupo je što je ovakva stvar stigla u javnost, ali želim mu sve najbolje i rukovat ću se s njime uoči utakmice - rekao je Jerome te dodao da od početka turnira nije razgovarao s bratom. - Deplasirano je potezati pitanje Ballackove ozljede. Sigurno je da ‘vendetta’ neće biti motiv naših igrača - kaže Oliver Bierhoff, direktor njemačke reprezentacije. Broj preporuka: 0 Objavi na Facebooku FACEBOOK KOMENTARI

