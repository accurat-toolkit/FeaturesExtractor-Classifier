Köln (njemački: Köln?/kœln/; Kölsch: Kölle, francuski: Cologne) je četvrti po veličini grad u Njemačkoj, iza Berlina, Hamburga i Münchena, te najveći grad u njemačkoj federalnoj pokrajini Sjeverna Rajna-Vestfalija kao i Metropolitanskoj oblasti Rajna Ruhr, jednoj od vodećih evropskih metropolitanskih oblasti s više od 12 miliona stanovnika. Predstavlja jedan od najstarijih gradova u Njemačkoj, koga su osnovali Rimljani 50. godine n.e. Köln se nalazi na rijeci Rajni, a u njemu je svjetski poznata Kelnska katedrala (Kölner Dom), sjedište rimokatoličke nadbiskupije, isto onako važna za grad kao i posebno pripremano Kölsch pivo. Kelnski univerzitet je jedan od najstarijih evropskih univerziteta i poznat širom svijeta po svojim ekonomskim studijama. Köln je ekonomsko i kulturno središte Rajnske oblasti te ima bogatu, šaroliku i napredu umjetničku scenu. U Kölnu se nalazi preko 30 muzeja i na stotine galerija. Eksponati su u rasponu od arheoloških nalaza iz starorimskog doba do modernih slika i skulptura. Gradsko sajmište je domaćin mnogih trgovačkih sajmova kao i umjetničkog sajma, Međunarodnog sajma namještaja (IMM) i Photokine. Köln je isto tako poznat po gradskom karnevalu i Gay pride događanjima. Godine 2005. Köln je bio domaćin 20. katoličkog Svjetskog dana mladih gdje je prisustvovao Papa Benedikt XVI zajedno s preko milion sudionika. Sadržaj/Садржај: 1. Historija 2. Geografija 3. Znamenitosti 4. Gradovi prijatelji 5. V. također 6. Vanjski linkovi Köln Grb Kölna Položaj Kölna Površina: 405,15 km² Broj Stanovnika: 975.907 (30.6.2005.) Nadmorska visina: 37,5-118,04 m/nv Poštanski brojevi: 50441-51149 (staro: 5000) Geografski položaj: 50° 56' 33.2607 N 06° 57' 32.3136 E

