Slika sa www.margel-institute.hr Osječka je policija identificirala mladića u dobi od 20 i djevojku od 22 godine, oboje iz Osijeka, koji su se nedavno fotografirali ispred zgrade Židovske općine Osijek, pri čemu je mladić ispružio ruku u nacistički pozdrav, a djevojka ispred svoga lica stavila sliku Adolfa Hitlera. Momak je kasnije u photoshopu ispred djevojčina lica dodao sliku Adolfa Hitlera i tako je objavio na svom profilu na Facebooku, na što je reagirao i Margelov institut iz Zagreba , koji je izrazio zgražanje zbog ovoga čine te pozvao MUP i DORH da pronađu počinitelje. Policija je pak tu uspjela učiniti vrlo brzo i protiv oboje će biti podnesena prekršajna prijava Općinskom državnom odvjetništvu zbog kršenja Zakona o prekršajima protiv javnog reda i mira. Za sada je tako, no ako daljnjim istražnim radnjama utvrdimo da je bilo još nešto kao što je poticanje na rasnu mržnju i diskriminaciju nisu isključene ni kaznene prijave - kazala je glasnogovornica PU Osječko-baranjske Edita Roterbauer. Inače, mladić se, kako doznajemo, pred policijom branio rekavši da im nije bila cilj nikakva politička ili rasna provokacija, već da sto učinili iz šale, ne misleći da će to nekoga povrijediti. No, ta je fotografija izazvala i čitav niz degutantnih citata i komentara na račun Židova, koji su se pojavili na profilu ovog mladića. nikola patković

