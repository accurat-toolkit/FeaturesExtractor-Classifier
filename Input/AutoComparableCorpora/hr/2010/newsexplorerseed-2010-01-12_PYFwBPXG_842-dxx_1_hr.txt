Miep Gies je bila najvjerojatnije posljednja živuća dobra vila židovske obitelji Frank tijekom Drugog svjetskog rata. Ona je u svojoj kući u Amsterdamu ponudila utočište tada 13-godišnjoj Anne i njezinoj obitelji u bijegu od progona nacističkih snaga. U svom dnevniku Anne Frank o Miep Gies piše sljedeće riječi: "Teglila je teret poput magarca. Gotovo svaki dan je nekim čudom uspijevala nabaviti povrće i u velikim vrećicama ga na biciklu transportirala kući". Miep Gies nije "teglila" samo hranu po Amsterdamu - ona je "...svake subote kući donosila i po pet knjiga iz biblioteke. S čežnjom bi čekali da dođe subota, i da stignu nove knjige...baš kao što mala djeca čekaju na poklone", piše Anne Frank. Bildunterschrift: Großansicht des Bildes mit der Bildunterschrift: Anne Frank je preminula 1945. godine Sačuvala dnevnik Nakon što je Gestapo uhitio obitelj Frank (u avgustu 1944.), Miep Gies je sačuvala dnevnik male Anne i nakon kraja rata predala ga njezinom ocu Ottu. On je bio jedini preživjeli član obitelji Frank. Anne je od posljedica tifusa umrla u ožujku 1945. u konc-logoru Bergen-Belsen kod Cellea - samo dvije sedmice prije oslobađanja zatočenika. Bildunterschrift: Nizozemka Gies je "kriva" za nastanak čuvenog dnevnika. Upravo je ona opskrbljivala Anne papirom na kojem je ona pisala možda i najpoznatiji dnevnik u povijesti čovječanstva. Bildunterschrift: Großansicht des Bildes mit der Bildunterschrift: Kuća u Amsterdamu u kojoj se skrivala obitelje Anne Frank od 1942.-1944. "Svi smo znali da ona piše dnevnik", rekla je kasnije Miep Gies u jednom intervjuu o svojoj štićenici. Jednom zgodom je čak "uhvatila" Anne kako u skrovištu radi na svom tekstu - što se njoj nije baš svidjelo! Krunska svjedokinja Krajem 80-ih godina prošlog stoljeća Gies je nastupila kao krunska svjedokinja u suđenju pred jednim sudom u Hamburgu. Radilo se o procesu u kojem je jedan neonacist dnevnik Anne Frank nazvao "krivotvorinom". Miep Gies je rođena u Beču kao Hermine Santrouschitz. Kasnije je promijenila ime i uzela nizozemsko državljanstvo. I postala dobitnica brojnih odlikovanja - i u Nizozemskoj, ali i u Njemačkoj. Posljednje dane svog života provela je povučeno u svojoj kući u nizozemskoj provinciji. Autor: C. Fähndrich / sma

