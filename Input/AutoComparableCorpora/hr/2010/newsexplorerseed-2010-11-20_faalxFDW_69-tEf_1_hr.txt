Bildunterschrift: Großansicht des Bildes mit der Bildunterschrift: Ukidanje isključenja iz Crkve biskupa Williamsona bilo je pogrešno Knjiga "Svjetlo svijeta" nastala je na temelju višesatnih razgovora koje je Papa vodio s njemačkim publicistom Peterom Seewaldom. Seewald je već 90-ih godina prošlog stoljeća objavio dvije knjige s intervjuima s tadašnjim kardinalom Josephom Ratzingerom. Već samo objavljivanje ove knjige je senzacija, budući da niti jedan prethodnik Benedikta XVI. do sada nije tako opširno i detaljno progovorio o razlozima za donošenje pojedinih odluka, ali i o svojim pogreškama. Tako je Papa priznao da je pogriješio kada je ukinuo izopćenje engleskog biskupa Richarda Williamsona, člana ultrakonzervativnog Bratstva sv. Pija. On je rekao da nikada ne bi ukinuo izopćenje da je znao za Williamsonove sporne izjave kojima negira postojanje holokausta. Papa je također istaknuo svoju blisku povezanost sa židovima i pohvalio djelovanje svoga prethodnika Pija XII. koji je, kako kaže Benedikt XVI., za vrijeme Drugog svjetskog rata spasio tako mnogo židova kao nitko drugi. Ta je izjava već naišla na kritike židova iz Francuske. Nastaviti put svog prethodnika Bildunterschrift: Großansicht des Bildes mit der Bildunterschrift: Papu je šokirao skandal oko seksulne zlouporabe djece Na 220 stranica i kroz 90 pitanja i odgovora stvara se slika pet godina pontifikata Benedikta XVI. O politici se ne izjašnjava, jedino se osvrće na teme poput ljudskih prava, mira u svijetu i pravednosti. Za svoj pontifikat on ne vidi neku posebnu novu zadaću - on samo želi nastaviti djelo svog prethodnika Ivana Pavla II., objaviti riječ Božju i kršćanstvu dati onu jednostavnost i dubinu bez koje ono ne može djelovati. Papa se vrlo otvoreno izjasnio i o skandalima oko seksualne zlouporabe maloljetnika koji su potresli Katoličku crkvu. On je rekao da su razmjeri tih skandala za njega bili ogromni šok te da je pismo koje je u svezi s tom temom uputio Katoličkoj crkvi u Irskoj adresirano na sve zemlje u kojima su se pojavili takvi slučajevi. Signalizirana otvorenost Bildunterschrift: Großansicht des Bildes mit der Bildunterschrift: Papa je otvoreno progovorio i o pogreškama A što se tiče klasičnih crkvenih tema poput celibata, ponovnog vjenčavanja razvedenih ili otvaranja mogućnosti da i žene obavljaju svećeničku dužnost, Papa je samo ponovio svoja poznata stajališta. Naravno, tu je i ona već objavljena izjava o tome da je uporaba kondoma prihvatljiva u određenim slučajevima, recimo da bi se zaštitio život partnera osobe zaražene HIV-om. No, Papa je signalizirao otvorenost i što se tiče sprječavanja neželjene trudnoće rekavši kako još mnogo toga mora biti ponovo razmotreno i nanovo formulirano. Benedikt XVI. je progovorio i o svojem mogućem odlasku s dužnosti. Tako kaže da nikada ne bi otišao zbog nekog pojedinačnog problematičnog pitanja, ali da bi napustio dužnost ako bi osjetio da zbog zdravlja više nije dorastao svojim obvezama. Bez obzira na povećani broj vjernika koji napuštaju Katoličku crkvu, Benedikt XVI. je optimističan. On se zalaže za duhovne pokrete koji će Crkvi donijeti daleko više elana nego zastarjela birokracija i koji će postojanje Boga ponovo postaviti u središte svega. Autor: ajg/kna/dpa Odg. urednik: Anto Janković

