Sadržaj Mojoj majci, jer me naučila što trebam spoznati. Nadam se da sam ispunio njezina očekivanja. I za Angeles. NOVI PREDGOVOR NAKON TERORISTIČKIH NAPADA IZ RUJNA 2001. Od 1989. godine Sjedinjene Američke Države i druge zapadne zemlje ignorirale su nesmiljeni građanski rat u Afganistanu. Dana 11. rujna 2001. Afganistan se svijetu predstavio na okrutan i tragičan način i svijet se toga dana zauvijek promijenio. Devetnaest pilota samoubojica, što su oteli četiri zrakoplova i s trima od njih srušili dva nebodera Svjetskoga trgovinskog centra u New Yorku i zgradu Pentagona u Washingtonu, bili su članovi organizacije Al-Qaida, čiji je vođa Osama bin Laden, a sjedište joj je u Afganistanu, državi pod vlašću taliba-na. Cilj njihova napada bilo je samo srce posthladnoratovskoga svijeta, nervni centar globalizacije i pretpostavljenih napora međunarodne zajednice da taj svijet učine sigurnijim i boljim. Samo nekoliko sati nakon tih napada američki je predsjednik George W. Bush izjavio kako se Amerika nalazi u ratu s međunarodnim teroristima. "Oni koji napadaju Sjedinjene Američke Države sami su odlučili o vlastitom uništenju", rekao je 15. rujna, nakon što je objavio izvanredno stanje u cijeloj zemlji. Upozorio je kako će reakcija SAD-a biti "rat bez bojišnice i bez crta obrane" i kako "taj rat neće trajati kratko". Svečano se obvezao kako će osnovati međunarodni savez, preko članica NATO-a i drugih savezničkih zemalja, u namjeri da kazni organizaciju Al-Qaida i talibane. Piloti samoubojice, školovani u SAD-u i u Njemačkoj, pripadaju novome naraštaju militantnih islamskih skupina. Bili su to obrazovani mladići iz srednjega sloja, imali su dobra zaposlenja, obitelji, djevojke. Bez obzira na to bili su puni nepomirljiva ogorčenja koje su godinama njegovali i tako postali sposobni olako ubiti sedam tisuća ljudi, od Ahmed Raskid: Talibani kojih su mnogi bili obični, pobožni američki muslimani. Ova knjiga djelomično nastoji pridonijeti razumijevanju tog ogorčenja i organizacije koja ih je obučila i nadahnula. Ali, Al-Qaida ne bi mogla tolike godine planirati ni organizirati napade da nije imala sigurno utočište u kojemu joj je sve bilo dostupno - obuka, financijska sredstva, komunikacije i nadahnuće. Činjenica da su talibani, zbog dugogodišnjeg nemara SAD-a i drugih zapadnih zemalja, uspjeli pretvoriti Afganistan u pravo utočište ekstremističkih skupina i proširiti svoju globalnu mrežu na trideset četiri zemlje, samo je vrh jednog golemog ledenjaka. Talibani udomljuju i islamske ekstremističke skupine iz Rusije, Pakistana, Kine, Burme, Irana, zemalja Srednje Azije i iz nekoliko zemalja Dalekog istoka, a svi se bore za talibane i istodobno nastoje u svojim zemljama provesti vlastite političke ciljeve. Afganistan je postao središtem svjetske terorističke mreže, za što krivnju ne snosi bijedni afganistanski narod pritisnut sušom, glađu, građanskim ratom i golemom neimaštinom kao posljedicom dugotrajnoga rata između talibana i antitalibanskih snaga Ujedinjene Fronte (UF). Napad od 11. rujna naviješten je samo dva dana prije toga kad je ubijen vođa UF-a Ahmad Šah Masud, najvjerodostojniji protivnik talibana. Dvojica mladih Marokanaca, s belgijskim putovnicama, glumeći novinare na putu od Bruxellesa preko Londona i Islamabada do Kabu-la, nosili su bombu skrivenu u video kameri. Na krajnjem sjeveru

