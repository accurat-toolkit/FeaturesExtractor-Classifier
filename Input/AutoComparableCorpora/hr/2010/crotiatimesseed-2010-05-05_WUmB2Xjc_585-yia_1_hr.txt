(OSRH), odavanjem počasti svim poginulim hrvatskim braniteljima te svečanim postrojem pripadnika OSRH i policije, u Okučanima je svečano 1. svibnja obi- lježena 15 obljetnica vojno-redarstvene operacije Bljesak (VRO Bljesak), kojom je u samo tridesetak sati oslobođeno dotad okupirano područje zapadne Slavoni- je. Operacija Bljesak danas je jedna od najpoznatijih i najslavnijih poduhvata OSRH u vrijeme Domovinskog rata. Obilježavajući obljetnicu i prisjećajući se izgubljenih pripadnika OSRH i polici- je podno središnjeg križa u Spomen-parku hrvatskim braniteljima vijence su po- ložili Predsjednik i vrhovni zapovjednik OSRH Ivo Josipović, izaslanstvo Hrvatskog sabora predvođeno predsjednikom Lukom Bebićem, izaslanstvo Vlade RH na čelu s predsjednicom Jadrankom Kosor u kojem su bili i predstavnici Udruga proizišlih iz Domovinskog rata, potom predstavnici OSRH koje je vodio na- čelnik Glavnog stožera OSRH general zbora Josip Lucić i izaslanstvo Ravnateljstva policije predvođeno glavnim ravnate- ljem Oliverom Grbićem kao i predstavnici županije brodsko posavske i općine Okučani. Visoki civilni i vojni uzvanici te mještani Okučana i okolice potom su se okupili na prostoru Nogometnog kluba Psunj – So- kol gdje je održano svečano postrojavanje pripadnika OSRH-a, policije te udruga dragovoljaca. Sve okupljene potom su po- zdravili i prigodnim se govorima obratili najviši državni dužnosnici. U ime Vlade RH zahvalnost za veličanstveno izvedenu operaciju sudionicima VRO Bljeska uputila je predsjednica Jadranka Kosor. Posebno je zahvalila onima koji su stradali u operaciji jer su oni svoje junaštvo ugradili u temelje Hrvatske države. Istaknula je posebnu zahvalnost obiteljimačetrdeset dvoje poginulih pripadnika te 162-jici ranjenih sudionika operacije napo- menuvši kako je naša trajna obaveza i dužnost skrbiti o njima. "Bljesak je bio odlučan odgovor hrvatske države agresorskoj politici, on je pokazao zrelost i sposobnost RH i njenih oružanih snaga i slobodarske težnje hrvatskog naroda". Podsjetila je kako je u samo 36 sati oslobođeno 500 četvornih kilometara hrvatskog teritorija, deblokiran je autoput koji je središnju Hrvatsku spajao sa Slavonijom te je otvoren put prema konačnoj pobjedi nad politikom mržnje i razaranja. Ponovila je kako je Domovinski rat bio pravedan, obrambeni i oslobodilački, a Bljesak blistava akcija. Premijerka se osvrnula i na trenutačnu gospodarsku situaciju i mjere koje Vlada poduzima naglasivši kako je ovo ponovno vrijeme za hrabre i odlučne te kako ne smijemo odustati, već snagu crpiti iz naših pobjeda. U ime Hrvatskog sabora sudionike operacije Bljesak pozdravio je i njegov predsjednik Luka Bebić koji je tom prigodom na- glasio kako je Hrvatska na svom teritoriju izvojevala pobjedu i branila svoju domovinu te je dodao: "Danas više nismo sami već smočlanica NATO saveza i to smo postali jer smo zahvaljujući vlastitim sposobnosti izvojevali slobodu i nitko nam ne može umanjiti pobjednički duh koji je živ i danas". "Svi vi zaslužujete našu najveću zahvalnost i imate ćete je" poručio je pripadnicima OSRH Vrhovni zapovjednik Ivo Josipo- vić podsjetivši na povijesnu ulogu prvog hrvatskog predsjednika Franju Tuđmana i svih sudionika operacije koja je kako je istaknuo provedena uz poštivanje svih međunarodnih prava. Osvrnuvši se na trenutačnu gospodarsku situaciju kazao je kako u provedbi gospodarskih reformi trebamo jedinstvo i odlučnost kao u Domovinskom ratu te je završio riječima: "Hvala vam za sve što ste učinili u obrani naše domovine, na slobodi i perspektivi koju ste nam osigurali". Središnja svečanost obilježavanja 15. godišnjice VRO Bljesak završila je padobranskim skokovima petnaestorice padobranaca pripadnika Bojne za specijalna djelovanja. Predsjednik je potom obišao taktičko tehnički zbor na kojima je bila izložena borbena i neborbena tehnika koja se koristi u OSRH te info štandove Ministarstva obrane RH gdje su mu predstavljeni projekti privlačenja osoblja - Kadet i dragovoljno služenje vojnog roka. Za sve poginule hrvatske branitelje i civilne žrtve u Domovinskom ratu potom je u crkvi sv. Vida vojni ordinarij mons. Juraj Jezerinac predvodio misu zadušnicu. ET/OPSA opsa@opsa.hr EUROATLANTSKI TJEDNIK Organizacija za promicanje sjeverno-atlantskih integracija (OPSA) - www.opsa.hr - opsa@opsa.hr

