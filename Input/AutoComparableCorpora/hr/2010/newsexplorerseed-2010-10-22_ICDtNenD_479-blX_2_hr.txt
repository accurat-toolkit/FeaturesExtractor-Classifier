Vijest je putem svoje web-stranice potvrdio i Manchester United, objavivši kako će Rooney ostati u klubu najmanje do lipnja 2015. godine. Ovaj potpuno neočekivani rasplet uslijedio je nakon verbalnog prepucavanja nogometaša i menadžera Uniteda Alexa Fergusona, pa obostrane objave da je igrač odlučio napustiti klub, sve do sinoćnjeg okupljanja navijača pred Rooneyjevom vilom i prijetnje da ne smije preći u redove gradskog rivala Manchester Cityja. >> Rooneyjevu kuću opkolili bijesni navijači: Idi i umri! 'Dogovor je stigao nakon intenzivnih razgovora između kluba i igračevih predstavnika i znači da će Wayne, kad mu istekne novi ugovor, biti član Manchester Uniteda 11 godina”, stoji u priopćenju “crvenih vragova”. 'Ovo je bio težak tjedan, ali intenzitet medijskog zanimanja za ovaj slučaj je ono što se i očekuje u Manchester Unitedu. Rekao sam dečku da su mu moja vrata uvijek otvorena i presretan sam što je Wayne odlučio ostati. Mislim da je shvatio koliko je Manchester United veliki klub', izjavio je Ferguson. A Rooney koji je još jučer tvrdio da United više ne može pratiti njegove ambicije, danas je potpuno okrenuo priču. 'Presretan sam što ostajem u Unitedu. Posljednjih sam dana razgovarao s menadžerom i vlasnicima kluba i oni su me uvjerili da pripadam ovdje. Već sam rekao da je naš menadžer genij i upravo su me njegova vjera i podrška uvjerili da ostanem. Uvjeren sam da će Manchester nastaviti pobjedničku tradiciju što je i razlog zbog kojeg sam došao u ovaj klub', istaknuo je engleski reprezentativac i zaključio: 'Siguran sam da su se navijači zadnjih dana osjećali iznevjerenima onime što su čitali i čuli. Ali, ja sam samo bio zabrinut za svoju budućnost. Navijači su bili briljantni prema meni otkad sam došao i sada je na meni da ih svojim igrama ponovno osvojim.'

