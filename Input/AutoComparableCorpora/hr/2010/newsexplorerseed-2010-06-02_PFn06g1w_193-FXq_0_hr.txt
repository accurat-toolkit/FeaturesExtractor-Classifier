Nemasni jogurt Mliječni proizvodi bogati proteinima pomažu pri mršavljenju, a idealno vrijeme za dijetni nemasni jogurt je doručak. U njega ubacite šaku osvježavajućeg bobičastog voća ili nekoliko badema. Možete se osvježiti kremastim i laganim frapeom od jednog probiotičkog jogurta, s kojim u mikseru pomiješajte dva oraha, osam jagoda i jedan komad ananasa. Lubenice i dinje Prave ljetne poslastice, lubenice i dinje su izvori zdravlja i čuvari tankog struka. Ako tražite nešto slatko, osvježavajuće i voćno, nema boljeg izbora od lubenice, a sve što vrijedi za lubenicu, može se precrtati i za dinju. Više od 90 posto čini voda, a ujedno je bogati izvor vitamina A, C i mnogih antioksidansa koji nas štite od slobodnih radikala. Velika koncentracija vode razrjeđuje puno kalorija po komadu ovog voća, što znači da ćete hidratizirati organizam i osjećati se sitima. Nemojte odbaciti bijeli dio uz samu koru, jer on sadrži najveći dio nutrijenta koji mogu ubrzati proces liječenja kože. Povrće Uz toplije vrijeme dolazi i povrće koje je kao stvoreno za one koji žele izgubiti suvišne kilograme. Tikvice, rajčice, buča, crvene i zelene paprike mogu biti pravi dodatak boje dosadnim obrocima, a u isto će vas vrijeme napuniti – nećete osjećati glad, a konzumirat ćete manje kalorija. Svakodnevno jedite pet porcija povrća i zaboravite na sol i preljeve s majonezom ili vrhnjem. Zob Za razliku od drugih ugljikohidrata, zob se polako probavlja, što znači da razina šećera u krvi neće naglo skočiti nakon obroka, te uskoro pasti i ponovo povesti sa sobom osjećaj gladi. Zob je također korisna jer sadrži i puno vlakana, što također pridonosi osjećaju punoće i sitosti. Nemasno meso Meso koje godi srcu, krvnim žilama i liniji uključuje puretinu i piletinu. Ovi izvori proteina bi se trebali svakodnevno naći na vašem jelovniku kako bi spriječili nagli pad šećera u krvi i pojavu gladi. Za doručak pojedite dvije šnite purećih prsa na prepečenom tostu uz jedan probiotički jogurt i svježe povrće. Jabuke Pektin iz jabuka ima ulogu u snižavanju lošeg kolesterola, a ovo je voće bogato vlaknima – savezniku vitke linije. Vlakna su mješavina celuloze, hemiceluloze, pektina, polisaharida i lignina, a samo jedna jabuka sadrži 20 posto dnevnih potreba organizma za vlaknima. Prema podacima Američke udruge za srce, antioksidansi soka od jabuke pomažu spriječiti arteriosklerozu, a mnoga su istraživanja dokazala njene dobrobiti za sprječavanje raka dojke, pluća, prostate, gušterače i sličnih vrsta raka koji se pojavljuju u probavnom traktu.

