U zadnje vrijeme primjećujem sve više registracija iz Makedonije na Jadranskoj magistrali i po Gradu, znači nismo više tako daleko kako mi se činilo . Prvo sam bila na koncertu Leb i sol, pa je Maja iz Prozora u dom objavila odličan putopis iz Makedonije –>Makedonija sunce i nasmijani ljudi. Obećala sam joj poslati recept za ove crvene paprike roge, koje je ona uspjela dovesti iz Makedonije do Osijeka! Kako mi se recept čini jako ukusan i jednostavan objavljujem ga ovdje. makedonske paprike Sastojci: 1kg crvenih paprika – roga 20 dag sira (koristila sam pola mladog, a pola izgratanog trapista) 2 jaja Priprema: punjenje Očistiti paprike, posušiti ih. Pomiješati sir i izbaćena jaja. Napuniti pomalo paprike smjesom, ne treba je biti previše u pojedinoj paprici. Sad se paprike mogu pržiti u ulju (tako je u original receptu), ali ja sam okrenula recept na zdraviju varijantu: poslažem paprike na papir za pečenje u lim za pećnicu. Peći oko pola sata, dok se paprike ne “opuste”. napunjene paprike Nakon pečenja im se može dići kora i dodatno začiniti tko želi: maslinovim uljem, česnom, paprom. Meni su ovakve odlične. Dobar tek! pecene paprike

