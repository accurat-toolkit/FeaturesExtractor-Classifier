Anne Hathaway i predsjednik Američke filmske akademije Tom Sherak proglasili su nominacije za Oscara koje nimalo nisu iznenadile javnost. Glavni favoriti su 'Avatar' i 'Narednik James' jer su oba filma osvojila po 9 nominacija, uključujući i one za najbolje redatelje. Ovaj vikend je prvi put u povijesti Američki ceh redatelja dodijelio nagradu za najboljeg redatelja jednoj redateljici - Kathryn Bigelow. Ona ima velike šanse da osvoji i prvog ženskog redateljskog Oscara jer su se u 90% slučajeva poklapale odluke Ceha i Akademije, no Cameron će biti žestoki protivnik. Kao što smo već i javili, počasni Oscari odlaze glumici Lauren Bacall, redatelju i producentu Rogeru Cormanu te snimatelju Gordonu Willisu. Dobitnici 'običnih' Oscara bit će proglašeni na svečanosti 82. dodjele Oscara koju će 7. ožujka 2010. zajednički voditi Steve Martin i Alec Baldwin. Cijela lista nominiranih je na službenoj stranici Oscara ovdje, a mi vam odmah javljamo glavne nominacije: Najbolji film: 'Avatar' 'Narednik James' 'Nemilosrdni gadovi' 'Precious: Based on the Novel 'Push' by Sapphire' 'Ni na nebu, ni na zemlji' 'Ozbiljan čovjek' 'Nebesa' 'Sve o jednoj djevojci' 'Distrikt 9' 'Priča o prvaku' Najbolji redatelj: Kathryn Bigelow ('Narednik James') James Cameron ('Avatar') Lee Daniels ('Precious: Based on the Novel 'Push' by Sapphire') Jason Reitman ('Ni na nebu, ni na zemlji') Quentin Tarantino ('Nemilosrdni gadovi') Najbolji glavni glumac: Jeff Bridges ('Ludo srce') George Clooney ('Ni na nebu, ni na zemlji') Colin Firth ('A Single Man') Morgan Freeman ('Invictus') Jeremy Renner ('Narednik James') Najbolja glavna glumica: Meryl Streep ('Julie & Julia') Sandra Bullock ('The Blind Side') Helen Mirren ('The Last Station') Carey Mulligan ('Sve o jednoj djevojci') Gabourey Sidibe ('Precious: Based on the Novel 'Push' by Sapphire') Najbolji sporedni glumac: Matt Damon ('Invictus') Woody Harrelson ('The Messenger') Christopher Plummer ('The Last Station') Stanley Tucci ('Ljupke kosti') Christoph Waltz ('Nemilosrdni gadovi') Najbolja sporedna glumica: Vera Farmiga ('Ni na nebu, ni na zemlji') Anna Kendrick ('Ni na nebu, ni na zemlji') Mo'Nique ('Precious: Based on the Novel Push by Sapphire') Maggie Gyllenhaal ('Ludo srce') Penelope Cruz ('Devet') Najbolji originalni scenarij: Mark Boal ('Narednik James') Quentin Tarantino ('Nemilosrdni gadovi') Alessandro Camon & Oren Moverman ('The Messenger') Joel Coen & Ethan Coen ('Ozbiljan čovjek') Bob Peterson, Pete Docter ('Nebesa') Najbolji adaptirani scenarij: Neill Blomkamp i Terri Tatchell ('Distrikt 9') Nick Hornby ('Sve o jednoj djevojci') Jesse Armstrong, Simon Blackwell, Armando Iannucci, Tony Roche ('In the Loop') Geoffrey Fletcher ('Precious: Based on the Novel 'Push' by Sapphire') Jason Reitman i Sheldon Turner ('Ni na nebu, ni na zemlji') Najbolji dugometražni animirani film: 'Nebesa' 'Tajne Kellsa' 'Koralina i tajna ogledala' 'Fantastični gospodin Lisac' 'Princeza i žabac' Najbolji dugometražni dokumentarni film: 'Food, Inc.' 'The Cove' 'Which Way Home' 'Burma VJ' Najbolji film na stranom jeziku: 'Bijela vrpca', Njemačka 'Prorok', Francuska 'Mlijeko tuge', Peru 'El Secreto de Sus Ojos', Argentina 'Ajami', Izrael

