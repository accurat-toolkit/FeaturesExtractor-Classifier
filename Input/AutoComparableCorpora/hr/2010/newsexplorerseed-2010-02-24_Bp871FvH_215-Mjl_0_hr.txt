Mahmoud Ahmadinejad i Bashar Assad Sirijski predsjednik Bashar Assad i iranski predsjednik Mahmoud Ahmadinejad su predstavili ujedinjenu frontu protiv Sjedinjenih država, čiju politiku smatraju nedobrodošlim miješanjem u regiju. Za vrijeme zajedničke konferencije, obojica predsjednika su odbili pozive Amerike Iranu da zaustavi nuklearne pogone, a Siriji da se distancira od Teherana. Iranski predsjednik Mahmoud Ahmadinejad je izjavio: "Amerikanci žele dominirati regijom, ali im Iran i Sirija stoje na putu jer i mi postavljamo svoje uvjete. Ovi komentari nisu vrijedni za SAD. Mi im poručujemo da umjesto što se miješaju u odnose zemalja u regiji, da spakuju stvari i odu. " SAD i druge nacije su zabrinute oko razvijanja nuklearnog pogona Irana. Iako saveznici kažu da Iranove namjere nisu mirnodobske, Iran tvrdi da su isključivo u mirne svrhe. Američka državna tajnica Hillary Clinton Državna tajnica Hillary Clinton je prošli tjedan izjavila pred kongresnim zakonodavcima da će Obamina administracija nastaviti sa inizistiranjem nametanja sankcija Iranu, osim ako Teheran ne promijeni politički tok. "Iran nije ostavio međunarodnoj zajednici drugog izbora nego da nametne sankcije i pritisak kako bi suzbili provokativnost te zemlje. ", rekla je Clintonova. Predsjednik Sirije Assad je za stavove Sjedinjenih Država izjavio da je ovo "nova situacija kolonijalizacije" regije. SAD nastoji popraviti odnose sa Damaskom. Bijela Kuća je u proteklim mjesecima slala najveće dužnosnike na sastanke sa predsjednikom Assadom, a otvorila je i ambasasadu u Damasku po prvi put u pet godina. Sjedinjene Države kritiziraju Siriju za podupiranje militantnih grupa na Bliskom Istoku, i što nije spriječila strane vojne snage da prelaze preko njenog teritorija u Irak. Hillary Clinton je izjavila u Kongresu da su stavovi administracije prema Siriji jasni "Od Sirije tražimo veću suradnju iz poštovanja prema Iraku. Želimo da se prestanu miješati u prilike Libanona, ali i sa transportiranjem i snabdjevanjem oružjem grupe Hezbollah. Tražimo da započnu izraelsko-sirijski mirovni proces, ali i da se počnu odmicati od Irana što ugrožava regiju, kao i Sjedinjene Države. " Amerika poziva Siriju da obnove mirovne pregovore sa Izraelom koji su prekinuti 2000. Tenzije su se produbile kada je u prvom mjesecu sirijski predsjednik Assad optužio Izrael da izbjegava mir, a premijer Sirije upozorio na napade na izraelske gradove u slučaju rata.

