Feisal Abdul Rauf, osnivač Incijative Cordoba, imam koji stoji iza gradnje Islamskog centra u blizini Nulte tačke, govori u Vijeću za medjunarodne odnose u New Yorku Čovjek koji stoji iza predložene izgradnje Islamskog centra, samo dva stambena bloka od mjesta poznatog kao Nulta tačka, kaže da se spor oko izgradnje pretvorio u mnogo veću kontroverzu oko odnosa izmedju njegove voljene religije - Islama, i njegove voljene zemlje - Amerike. Imam Feisal Abdul Rauf je u Sjedinjene Države imigrirao prije 45 godina. On je nedavno putovao na Srednji Istok da u ime adminsitracije predsjednika Baracka Obame objašnjava američke odnose sa Islamom. Kako stvari stoje, imam Feisal će te odnose sada trebati objasniti i Amerikancima. Govoreći u Vijeću za medjunarodne odnose u New Yorku, imam Feisal Abdul Rauf je rekao da postoji kategorička potreba za Islamskim centrom na Donjem Manhattanu: Zgrada na Donjem Manhattanu, umjesto koje imam Rauf želi izgraditi Islamski centar " Taj centar će okupljati pripadnike svih religija kao partnere, kao vlasnke dionica uz uzajamno uvažavanje. On će biti čast New Yorku, američkim muslimanima širom zemlje i Amerikancima širom svijeta." Rauf je zamislio da bivšu prodavnicu odjeće, samo dva bloka od Nulte tačke pretvori u suvremeno zdanje srednjevjekovne Cordobe u Španiji gdje su kršćani, jevreji i muslimani živjeli zajedno i u miru. On kaže da je projekat inspirisan dvjema najznačajnijim božijim zapovjedima u sve tri religije: "Da Boga, našeg gospodara volimo svim srcem, umom i dušom i svom našom snagom. I drugo, kao što je Isus rekao, što je jednako ovom prvom, da volimo naše susjede kao što volimo sami sebe." Jedan od čestih protesta u New Yorku protiv izgradnje Islamskog centra u blizini Nulte tačke Ali su se i neki američki muslimani pridružili kršćanima i jevrejima u protivljenju planiranom centru. Oni to vide kao uvredu od strane Islama žrtvama terorističkih napada 11. septembra. Mnogi protivnici se, takodjer, plaše da bi centar mogao postati mjesto okupljanja fundamentalista koji će tražiti da se američki ustav zamjeni šerijatom. Ali Rauf kaže da je islasmki zakon uglavnom u suglasnosti sa američkim zakonima: "Islmaski pravnici su rekli još u rano doba, jer su muslimanske zajednice bile u manjini, prvo u Abesiniji, Etiopiji u vrijeme božijeg poslanika Muhameda, i oni su rekli gdje god su muslimani u manjini od njih se traži da slijede zakone te zemlje. Šerija nalaže da se slijedi zakon zemlje." Rauf je govorio u isto vrijeme kada su se u subotu održavale demonstracije protiv njegovog projekta. On je odbio da kaže da li će gradnju centra pomjeriti nešto dalje od Nulte tačke. Prava bitka, kaže Rauf, ne bi trebala biti izmedju Islama i Zapada nego izmedju umjerenih u svim vjerama i ekstremista koji, po njegovom mišljenju, predstavljaju sićušnu manjinu u bilo kojoj religiji.

